{
  "mandala": 2,
  "sukta": 10,
  "verses": [
    {
      "id": "2.10.1",
      "mandala": 2,
      "sukta": 10,
      "rik": 1,
      "padas": [
        {
          "text": "जो॒हूत्रो᳚ अ॒ग्निः प्र᳚थ॒मः पि॒तेवे॒ळस्प॒दे मनु᳚षा॒ यत्समि᳚द्धः ।",
          "begin": 0.0,
          "end": 9.521
        },
        {
          "text": "श्रियं॒ वसा᳚नो अ॒मृतो॒ विचे᳚ता मर्मृ॒जेन्य᳚ः श्रव॒स्य१॒᳚ः स वा॒जी ॥",
          "begin": 9.521,
          "end": 20.2
        }
      ]
    },
    {
      "id": "2.10.2",
      "mandala": 2,
      "sukta": 10,
      "rik": 2,
      "padas": [
        {
          "text": "श्रू॒या अ॒ग्निश्चि॒त्रभा᳚नु॒र्हवं᳚ मे॒ विश्वा᳚भिर्गी॒र्भिर॒मृतो॒ विचे᳚ताः ।",
          "begin": 0.0,
          "end": 9.626
        },
        {
          "text": "श्या॒वा रथं᳚ वहतो॒ रोहि᳚ता वो॒तारु॒षाह᳚ चक्रे॒ विभृ᳚त्रः ॥",
          "begin": 9.626,
          "end": 19.64
        }
      ]
    },
    {
      "id": "2.10.3",
      "mandala": 2,
      "sukta": 10,
      "rik": 3,
      "padas": [
        {
          "text": "उ॒त्ता॒नाया᳚मजनय॒न्त्सुषू᳚तं॒ भुव᳚द॒ग्निः पु᳚रु॒पेशा᳚सु॒ गर्भ᳚ः ।",
          "begin": 0.0,
          "end": 11.317
        },
        {
          "text": "शिरि᳚णायां चिद॒क्तुना॒ महो᳚भि॒रप᳚रीवृतो वसति॒ प्रचे᳚ताः ॥",
          "begin": 11.317,
          "end": 18.68
        }
      ]
    },
    {
      "id": "2.10.4",
      "mandala": 2,
      "sukta": 10,
      "rik": 4,
      "padas": [
        {
          "text": "जिघ᳚र्म्य॒ग्निं ह॒विषा᳚ घृ॒तेन᳚ प्रतिक्षि॒यन्तं॒ भुव᳚नानि॒ विश्वा᳚ ।",
          "begin": 0.0,
          "end": 8.871
        },
        {
          "text": "पृ॒थुं ति᳚र॒श्चा वय᳚सा बृ॒हन्तं॒ व्यचि᳚ष्ठ॒मन्नै᳚ रभ॒सं दृशा᳚नम् ॥",
          "begin": 8.871,
          "end": 17.6
        }
      ]
    },
    {
      "id": "2.10.5",
      "mandala": 2,
      "sukta": 10,
      "rik": 5,
      "padas": [
        {
          "text": "आ वि॒श्वतः᳚ प्र॒त्यञ्चं᳚ जिघर्म्यर॒क्षसा॒ मन᳚सा॒ तज्जु᳚षेत ।",
          "begin": 0.0,
          "end": 8.869
        },
        {
          "text": "मर्य᳚श्रीः स्पृह॒यद्व᳚र्णो अ॒ग्निर्नाभि॒मृशे᳚ त॒न्वा॒३॒᳚ जर्भु᳚राणः ॥",
          "begin": 8.869,
          "end": 20.08
        }
      ]
    },
    {
      "id": "2.10.6",
      "mandala": 2,
      "sukta": 10,
      "rik": 6,
      "padas": [
        {
          "text": "ज्ञे॒या भा॒गं स᳚हसा॒नो वरे᳚ण॒ त्वादू᳚तासो मनु॒वद्व᳚देम ।",
          "begin": 0.0,
          "end": 10.063
        },
        {
          "text": "अनू᳚नम॒ग्निं जु॒ह्वा᳚ वच॒स्या म᳚धु॒पृचं᳚ धन॒सा जो᳚हवीमि ॥",
          "begin": 10.063,
          "end": 19.56
        }
      ]
    }
  ]
}