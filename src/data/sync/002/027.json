{
  "mandala": 2,
  "sukta": 27,
  "verses": [
    {
      "id": "2.27.1",
      "mandala": 2,
      "sukta": 27,
      "rik": 1,
      "padas": [
        {
          "text": "इ॒मा गिर᳚ आदि॒त्येभ्यो᳚ घृ॒तस्नू᳚ः स॒नाद्राज᳚भ्यो जु॒ह्वा᳚ जुहोमि ।",
          "begin": 0.0,
          "end": 5.87
        },
        {
          "text": "शृ॒णोतु᳚ मि॒त्रो अ᳚र्य॒मा भगो᳚ नस्तुविजा॒तो वरु᳚णो॒ दक्षो॒ अंशः᳚ ॥",
          "begin": 5.87,
          "end": 21.28
        }
      ]
    },
    {
      "id": "2.27.2",
      "mandala": 2,
      "sukta": 27,
      "rik": 2,
      "padas": [
        {
          "text": "इ॒मं स्तोमं॒ सक्र᳚तवो मे अ॒द्य मि॒त्रो अ᳚र्य॒मा वरु᳚णो जुषन्त ।",
          "begin": 0.0,
          "end": 9.963
        },
        {
          "text": "आ॒दि॒त्यास॒ः शुच᳚यो॒ धार᳚पूता॒ अवृ᳚जिना अनव॒द्या अरि᳚ष्टाः ॥",
          "begin": 9.963,
          "end": 18.4
        }
      ]
    },
    {
      "id": "2.27.3",
      "mandala": 2,
      "sukta": 27,
      "rik": 3,
      "padas": [
        {
          "text": "त आ᳚दि॒त्यास᳚ उ॒रवो᳚ गभी॒रा अद᳚ब्धासो॒ दिप्स᳚न्तो भूर्य॒क्षाः ।",
          "begin": 0.0,
          "end": 8.81
        },
        {
          "text": "अ॒न्तः प᳚श्यन्ति वृजि॒नोत सा॒धु सर्वं॒ राज᳚भ्यः पर॒मा चि॒दन्ति᳚ ॥",
          "begin": 8.81,
          "end": 18.36
        }
      ]
    },
    {
      "id": "2.27.4",
      "mandala": 2,
      "sukta": 27,
      "rik": 4,
      "padas": [
        {
          "text": "धा॒रय᳚न्त आदि॒त्यासो॒ जग॒त्स्था दे॒वा विश्व᳚स्य॒ भुव᳚नस्य गो॒पाः ।",
          "begin": 0.0,
          "end": 9.408
        },
        {
          "text": "दी॒र्घाधि᳚यो॒ रक्ष᳚माणा असु॒र्य᳚मृ॒तावा᳚न॒श्चय᳚माना ऋ॒णानि᳚ ॥",
          "begin": 9.408,
          "end": 18.6
        }
      ]
    },
    {
      "id": "2.27.5",
      "mandala": 2,
      "sukta": 27,
      "rik": 5,
      "padas": [
        {
          "text": "वि॒द्यामा᳚दित्या॒ अव᳚सो वो अ॒स्य यद᳚र्यमन्भ॒य आ चि᳚न्मयो॒भु ।",
          "begin": 0.0,
          "end": 10.101
        },
        {
          "text": "यु॒ष्माकं᳚ मित्रावरुणा॒ प्रणी᳚तौ॒ परि॒ श्वभ्रे᳚व दुरि॒तानि᳚ वृज्याम् ॥",
          "begin": 10.101,
          "end": 19.72
        }
      ]
    },
    {
      "id": "2.27.6",
      "mandala": 2,
      "sukta": 27,
      "rik": 6,
      "padas": [
        {
          "text": "सु॒गो हि वो᳚ अर्यमन्मित्र॒ पन्था᳚ अनृक्ष॒रो व᳚रुण सा॒धुरस्ति᳚ ।",
          "begin": 0.0,
          "end": 8.177
        },
        {
          "text": "तेना᳚दित्या॒ अधि᳚ वोचता नो॒ यच्छ᳚ता नो दुष्परि॒हन्तु॒ शर्म᳚ ॥",
          "begin": 8.177,
          "end": 17.48
        }
      ]
    },
    {
      "id": "2.27.7",
      "mandala": 2,
      "sukta": 27,
      "rik": 7,
      "padas": [
        {
          "text": "पिप᳚र्तु नो॒ अदि᳚ती॒ राज᳚पु॒त्राति॒ द्वेषां᳚स्यर्य॒मा सु॒गेभि᳚ः ।",
          "begin": 0.0,
          "end": 8.889
        },
        {
          "text": "बृ॒हन्मि॒त्रस्य॒ वरु᳚णस्य॒ शर्मोप᳚ स्याम पुरु॒वीरा॒ अरि᳚ष्टाः ॥",
          "begin": 8.889,
          "end": 16.28
        }
      ]
    },
    {
      "id": "2.27.8",
      "mandala": 2,
      "sukta": 27,
      "rik": 8,
      "padas": [
        {
          "text": "ति॒स्रो भूमी᳚र्धारय॒न्त्रीँरु॒त द्यून्त्रीणि᳚ व्र॒ता वि॒दथे᳚ अ॒न्तरे᳚षाम् ।",
          "begin": 0.0,
          "end": 11.086
        },
        {
          "text": "ऋ॒तेना᳚दित्या॒ महि᳚ वो महि॒त्वं तद᳚र्यमन्वरुण मित्र॒ चारु᳚ ॥",
          "begin": 11.086,
          "end": 19.24
        }
      ]
    },
    {
      "id": "2.27.9",
      "mandala": 2,
      "sukta": 27,
      "rik": 9,
      "padas": [
        {
          "text": "त्री रो᳚च॒ना दि॒व्या धा᳚रयन्त हिर॒ण्यया॒ः शुच᳚यो॒ धार᳚पूताः ।",
          "begin": 0.0,
          "end": 9.83
        },
        {
          "text": "अस्व᳚प्नजो अनिमि॒षा अद᳚ब्धा उरु॒शंसा᳚ ऋ॒जवे॒ मर्त्या᳚य ॥",
          "begin": 9.83,
          "end": 18.28
        }
      ]
    },
    {
      "id": "2.27.10",
      "mandala": 2,
      "sukta": 27,
      "rik": 10,
      "padas": [
        {
          "text": "त्वं विश्वे᳚षां वरुणासि॒ राजा॒ ये च᳚ दे॒वा अ᳚सुर॒ ये च॒ मर्ता᳚ः ।",
          "begin": 0.0,
          "end": 10.298
        },
        {
          "text": "श॒तं नो᳚ रास्व श॒रदो᳚ वि॒चक्षे॒॑श्यामायूं᳚षि॒ सुधि᳚तानि॒ पूर्वा᳚ ॥",
          "begin": 10.298,
          "end": 19.96
        }
      ]
    },
    {
      "id": "2.27.11",
      "mandala": 2,
      "sukta": 27,
      "rik": 11,
      "padas": [
        {
          "text": "न द᳚क्षि॒णा वि चि᳚किते॒ न स॒व्या न प्रा॒चीन᳚मादित्या॒ नोत प॒श्चा ।",
          "begin": 0.0,
          "end": 10.215
        },
        {
          "text": "पा॒क्या᳚ चिद्वसवो धी॒र्या᳚ चिद्यु॒ष्मानी᳚तो॒ अभ᳚यं॒ ज्योति᳚रश्याम् ॥",
          "begin": 10.215,
          "end": 18.32
        }
      ]
    },
    {
      "id": "2.27.12",
      "mandala": 2,
      "sukta": 27,
      "rik": 12,
      "padas": [
        {
          "text": "यो राज᳚भ्य ऋत॒निभ्यो᳚ द॒दाश॒ यं व॒र्धय᳚न्ति पु॒ष्टय᳚श्च॒ नित्या᳚ः ।",
          "begin": 0.0,
          "end": 10.661
        },
        {
          "text": "स रे॒वान्या᳚ति प्रथ॒मो रथे᳚न वसु॒दावा᳚ वि॒दथे᳚षु प्रश॒स्तः ॥",
          "begin": 10.661,
          "end": 19.24
        }
      ]
    },
    {
      "id": "2.27.13",
      "mandala": 2,
      "sukta": 27,
      "rik": 13,
      "padas": [
        {
          "text": "शुचि᳚र॒पः सू॒यव᳚सा॒ अद᳚ब्ध॒ उप᳚ क्षेति वृ॒द्धव᳚याः सु॒वीरः᳚ ।",
          "begin": 0.0,
          "end": 8.338
        },
        {
          "text": "नकि॒ष्टं घ्न॒न्त्यन्ति᳚तो॒ न दू॒राद्य आ᳚दि॒त्यानां॒ भव᳚ति॒ प्रणी᳚तौ ॥",
          "begin": 8.338,
          "end": 17.08
        }
      ]
    },
    {
      "id": "2.27.14",
      "mandala": 2,
      "sukta": 27,
      "rik": 14,
      "padas": [
        {
          "text": "अदि᳚ते॒ मित्र॒ वरु᳚णो॒त मृ᳚ळ॒ यद्वो᳚ व॒यं च᳚कृ॒मा कच्चि॒दागः᳚ ।",
          "begin": 0.0,
          "end": 7.741
        },
        {
          "text": "उ॒र्व᳚श्या॒मभ᳚यं॒ ज्योति᳚रिन्द्र॒ मा नो᳚ दी॒र्घा अ॒भि न᳚श॒न्तमि᳚स्राः ॥",
          "begin": 7.741,
          "end": 16.6
        }
      ]
    },
    {
      "id": "2.27.15",
      "mandala": 2,
      "sukta": 27,
      "rik": 15,
      "padas": [
        {
          "text": "उ॒भे अ᳚स्मै पीपयतः समी॒ची दि॒वो वृ॒ष्टिं सु॒भगो॒ नाम॒ पुष्य᳚न् ।",
          "begin": 0.0,
          "end": 6.663
        },
        {
          "text": "उ॒भा क्षया᳚वा॒जय᳚न्याति पृ॒त्सूभावर्धौ᳚ भवतः सा॒धू अ᳚स्मै ॥",
          "begin": 6.663,
          "end": 17.52
        }
      ]
    },
    {
      "id": "2.27.16",
      "mandala": 2,
      "sukta": 27,
      "rik": 16,
      "padas": [
        {
          "text": "या वो᳚ मा॒या अ᳚भि॒द्रुहे᳚ यजत्रा॒ः पाशा᳚ आदित्या रि॒पवे॒ विचृ᳚त्ताः ।",
          "begin": 0.0,
          "end": 9.554
        },
        {
          "text": "अ॒श्वीव॒ ताँ अति᳚ येषं॒ रथे॒नारि᳚ष्टा उ॒रावा शर्म᳚न्त्स्याम ॥",
          "begin": 9.554,
          "end": 19.24
        }
      ]
    },
    {
      "id": "2.27.17",
      "mandala": 2,
      "sukta": 27,
      "rik": 17,
      "padas": [
        {
          "text": "माहं म॒घोनो᳚ वरुण प्रि॒यस्य᳚ भूरि॒दाव्न॒ आ वि᳚दं॒ शून᳚मा॒पेः ।",
          "begin": 0.0,
          "end": 8.609
        },
        {
          "text": "मा रा॒यो रा᳚जन्त्सु॒यमा॒दव᳚ स्थां बृ॒हद्व᳚देम वि॒दथे᳚ सु॒वीरा᳚ः ॥",
          "begin": 8.609,
          "end": 20.04
        }
      ]
    }
  ]
}