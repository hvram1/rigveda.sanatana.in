{
  "mandala": 2,
  "sukta": 15,
  "verses": [
    {
      "id": "2.15.1",
      "mandala": 2,
      "sukta": 15,
      "rik": 1,
      "padas": [
        {
          "text": "प्र घा॒ न्व᳚स्य मह॒तो म॒हानि᳚ स॒त्या स॒त्यस्य॒ कर᳚णानि वोचम् ।",
          "begin": 0.0,
          "end": 9.802
        },
        {
          "text": "त्रिक᳚द्रुकेष्वपिबत्सु॒तस्या॒स्य मदे॒ अहि॒मिन्द्रो᳚ जघान ॥",
          "begin": 9.802,
          "end": 16.48
        }
      ]
    },
    {
      "id": "2.15.2",
      "mandala": 2,
      "sukta": 15,
      "rik": 2,
      "padas": [
        {
          "text": "अ॒वं॒शे द्याम᳚स्तभायद्बृ॒हन्त॒मा रोद᳚सी अपृणद॒न्तरि᳚क्षम् ।",
          "begin": 0.0,
          "end": 8.444
        },
        {
          "text": "स धा᳚रयत्पृथि॒वीं प॒प्रथ᳚च्च॒ सोम᳚स्य॒ ता मद॒ इन्द्र᳚श्चकार ॥",
          "begin": 8.444,
          "end": 16.16
        }
      ]
    },
    {
      "id": "2.15.3",
      "mandala": 2,
      "sukta": 15,
      "rik": 3,
      "padas": [
        {
          "text": "सद्मे᳚व॒ प्राचो॒ वि मि᳚माय॒ मानै॒र्वज्रे᳚ण॒ खान्य᳚तृणन्न॒दीना᳚म् ।",
          "begin": 0.0,
          "end": 9.283
        },
        {
          "text": "वृथा᳚सृजत्प॒थिभि᳚र्दीर्घया॒थैः सोम᳚स्य॒ ता मद॒ इन्द्र᳚श्चकार ॥",
          "begin": 9.283,
          "end": 17.92
        }
      ]
    },
    {
      "id": "2.15.4",
      "mandala": 2,
      "sukta": 15,
      "rik": 4,
      "padas": [
        {
          "text": "स प्र᳚वो॒ळ्हॄन्प᳚रि॒गत्या᳚ द॒भीते॒र्विश्व᳚मधा॒गायु᳚धमि॒द्धे अ॒ग्नौ ।",
          "begin": 0.0,
          "end": 7.488
        },
        {
          "text": "सं गोभि॒रश्वै᳚रसृज॒द्रथे᳚भि॒ः सोम᳚स्य॒ ता मद॒ इन्द्र᳚श्चकार ॥",
          "begin": 7.488,
          "end": 17.72
        }
      ]
    },
    {
      "id": "2.15.5",
      "mandala": 2,
      "sukta": 15,
      "rik": 5,
      "padas": [
        {
          "text": "स ईं᳚ म॒हीं धुनि॒मेतो᳚ररम्णा॒त्सो अ᳚स्ना॒तॄन᳚पारयत्स्व॒स्ति ।",
          "begin": 0.0,
          "end": 9.708
        },
        {
          "text": "त उ॒त्स्नाय᳚ र॒यिम॒भि प्र त᳚स्थु॒ः सोम᳚स्य॒ ता मद॒ इन्द्र᳚श्चकार ॥",
          "begin": 9.708,
          "end": 16.84
        }
      ]
    },
    {
      "id": "2.15.6",
      "mandala": 2,
      "sukta": 15,
      "rik": 6,
      "padas": [
        {
          "text": "सोद᳚ञ्चं॒ सिन्धु᳚मरिणान्महि॒त्वा वज्रे॒णान᳚ उ॒षस॒ः सं पि᳚पेष ।",
          "begin": 0.0,
          "end": 10.955
        },
        {
          "text": "अ॒ज॒वसो᳚ ज॒विनी᳚भिर्विवृ॒श्चन्त्सोम᳚स्य॒ ता मद॒ इन्द्र᳚श्चकार ॥",
          "begin": 10.955,
          "end": 16.96
        }
      ]
    },
    {
      "id": "2.15.7",
      "mandala": 2,
      "sukta": 15,
      "rik": 7,
      "padas": [
        {
          "text": "स वि॒द्वाँ अ᳚पगो॒हं क॒नीना᳚मा॒विर्भव॒न्नुद᳚तिष्ठत्परा॒वृक् ।",
          "begin": 0.0,
          "end": 8.632
        },
        {
          "text": "प्रति᳚ श्रो॒णः स्था॒द्व्य१॒᳚नग᳚चष्ट॒ सोम᳚स्य॒ ता मद॒ इन्द्र᳚श्चकार ॥",
          "begin": 8.632,
          "end": 16.28
        }
      ]
    },
    {
      "id": "2.15.8",
      "mandala": 2,
      "sukta": 15,
      "rik": 8,
      "padas": [
        {
          "text": "भि॒नद्व॒लमङ्गि᳚रोभिर्गृणा॒नो वि पर्व᳚तस्य दृंहि॒तान्यै᳚रत् ।",
          "begin": 0.0,
          "end": 10.008
        },
        {
          "text": "रि॒णग्रोधां᳚सि कृ॒त्रिमा᳚ण्येषां॒ सोम᳚स्य॒ ता मद॒ इन्द्र᳚श्चकार ॥",
          "begin": 10.008,
          "end": 16.68
        }
      ]
    },
    {
      "id": "2.15.9",
      "mandala": 2,
      "sukta": 15,
      "rik": 9,
      "padas": [
        {
          "text": "स्वप्ने᳚ना॒भ्युप्या॒ चुमु᳚रिं॒ धुनिं᳚ च ज॒घन्थ॒ दस्युं॒ प्र द॒भीति᳚मावः ।",
          "begin": 0.0,
          "end": 7.051
        },
        {
          "text": "र॒म्भी चि॒दत्र᳚ विविदे॒ हिर᳚ण्यं॒ सोम᳚स्य॒ ता मद॒ इन्द्र᳚श्चकार ॥",
          "begin": 7.051,
          "end": 16.08
        }
      ]
    },
    {
      "id": "2.15.10",
      "mandala": 2,
      "sukta": 15,
      "rik": 10,
      "padas": [
        {
          "text": "नू॒नं सा ते॒ प्रति॒ वरं᳚ जरि॒त्रे दु᳚ही॒यदि᳚न्द्र॒ दक्षि᳚णा म॒घोनी᳚ ।",
          "begin": 0.0,
          "end": 9.787
        },
        {
          "text": "शिक्षा᳚ स्तो॒तृभ्यो॒ माति᳚ ध॒ग्भगो᳚ नो बृ॒हद्व᳚देम वि॒दथे᳚ सु॒वीरा᳚ः ॥",
          "begin": 9.787,
          "end": 21.08
        }
      ]
    }
  ]
}