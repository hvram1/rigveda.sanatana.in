{
  "mandala": 2,
  "sukta": 16,
  "verses": [
    {
      "id": "2.16.1",
      "mandala": 2,
      "sukta": 16,
      "rik": 1,
      "padas": [
        {
          "text": "प्र वः᳚ स॒तां ज्येष्ठ᳚तमाय सुष्टु॒तिम॒ग्नावि᳚व समिधा॒ने ह॒विर्भ᳚रे ।",
          "begin": 0.0,
          "end": 9.791
        },
        {
          "text": "इन्द्र᳚मजु॒र्यं ज॒रय᳚न्तमुक्षि॒तं स॒नाद्युवा᳚न॒मव᳚से हवामहे ॥",
          "begin": 9.791,
          "end": 18.0
        }
      ]
    },
    {
      "id": "2.16.2",
      "mandala": 2,
      "sukta": 16,
      "rik": 2,
      "padas": [
        {
          "text": "यस्मा॒दिन्द्रा᳚द्बृह॒तः किं च॒नेमृ॒ते विश्वा᳚न्यस्मि॒न्त्सम्भृ॒ताधि᳚ वी॒र्या᳚ ।",
          "begin": 0.0,
          "end": 11.184
        },
        {
          "text": "ज॒ठरे॒ सोमं᳚ त॒न्वी॒३॒᳚ सहो॒ महो॒ हस्ते॒ वज्रं॒ भर᳚ति शी॒र्षणि॒ क्रतु᳚म् ॥",
          "begin": 11.184,
          "end": 21.76
        }
      ]
    },
    {
      "id": "2.16.3",
      "mandala": 2,
      "sukta": 16,
      "rik": 3,
      "padas": [
        {
          "text": "न क्षो॒णीभ्यां᳚ परि॒भ्वे᳚ त इन्द्रि॒यं न स᳚मु॒द्रैः पर्व᳚तैरिन्द्र ते॒ रथः᳚ ।",
          "begin": 0.0,
          "end": 10.325
        },
        {
          "text": "न ते॒ वज्र॒मन्व᳚श्नोति॒ कश्च॒न यदा॒शुभि॒ः पत᳚सि॒ योज᳚ना पु॒रु ॥",
          "begin": 10.325,
          "end": 17.08
        }
      ]
    },
    {
      "id": "2.16.4",
      "mandala": 2,
      "sukta": 16,
      "rik": 4,
      "padas": [
        {
          "text": "विश्वे॒ ह्य᳚स्मै यज॒ताय᳚ धृ॒ष्णवे॒ क्रतुं॒ भर᳚न्ति वृष॒भाय॒ सश्च᳚ते ।",
          "begin": 0.0,
          "end": 8.886
        },
        {
          "text": "वृषा᳚ यजस्व ह॒विषा᳚ वि॒दुष्ट᳚र॒ः पिबे᳚न्द्र॒ सोमं᳚ वृष॒भेण᳚ भा॒नुना᳚ ॥",
          "begin": 8.886,
          "end": 18.44
        }
      ]
    },
    {
      "id": "2.16.5",
      "mandala": 2,
      "sukta": 16,
      "rik": 5,
      "padas": [
        {
          "text": "वृष्ण॒ः कोशः᳚ पवते॒ मध्व᳚ ऊ॒र्मिर्वृ᳚ष॒भान्ना᳚य वृष॒भाय॒ पात᳚वे ।",
          "begin": 0.0,
          "end": 9.073
        },
        {
          "text": "वृष᳚णाध्व॒र्यू वृ᳚ष॒भासो॒ अद्र᳚यो॒ वृष᳚णं॒ सोमं᳚ वृष॒भाय᳚ सुष्वति ॥",
          "begin": 9.073,
          "end": 17.36
        }
      ]
    },
    {
      "id": "2.16.6",
      "mandala": 2,
      "sukta": 16,
      "rik": 6,
      "padas": [
        {
          "text": "वृषा᳚ ते॒ वज्र᳚ उ॒त ते॒ वृषा॒ रथो॒ वृष᳚णा॒ हरी᳚ वृष॒भाण्यायु᳚धा ।",
          "begin": 0.0,
          "end": 8.441
        },
        {
          "text": "वृष्णो॒ मद᳚स्य वृषभ॒ त्वमी᳚शिष॒ इन्द्र॒ सोम᳚स्य वृष॒भस्य᳚ तृप्णुहि ॥",
          "begin": 8.441,
          "end": 16.36
        }
      ]
    },
    {
      "id": "2.16.7",
      "mandala": 2,
      "sukta": 16,
      "rik": 7,
      "padas": [
        {
          "text": "प्र ते॒ नावं॒ न सम᳚ने वच॒स्युवं॒ ब्रह्म᳚णा यामि॒ सव᳚नेषु॒ दाधृ᳚षिः ।",
          "begin": 0.0,
          "end": 7.616
        },
        {
          "text": "कु॒विन्नो᳚ अ॒स्य वच᳚सो नि॒बोधि᳚ष॒दिन्द्र॒मुत्सं॒ न वसु᳚नः सिचामहे ॥",
          "begin": 7.616,
          "end": 15.44
        }
      ]
    },
    {
      "id": "2.16.8",
      "mandala": 2,
      "sukta": 16,
      "rik": 8,
      "padas": [
        {
          "text": "पु॒रा स᳚म्बा॒धाद॒भ्या व᳚वृत्स्व नो धे॒नुर्न व॒त्सं यव᳚सस्य पि॒प्युषी᳚ ।",
          "begin": 0.0,
          "end": 9.342
        },
        {
          "text": "स॒कृत्सु ते᳚ सुम॒तिभि᳚ः शतक्रतो॒ सं पत्नी᳚भि॒र्न वृष᳚णो नसीमहि ॥",
          "begin": 9.342,
          "end": 17.24
        }
      ]
    },
    {
      "id": "2.16.9",
      "mandala": 2,
      "sukta": 16,
      "rik": 9,
      "padas": [
        {
          "text": "नू॒नं सा ते॒ प्रति॒ वरं᳚ जरि॒त्रे दु᳚ही॒यदि᳚न्द्र॒ दक्षि᳚णा म॒घोनी᳚ ।",
          "begin": 0.0,
          "end": 9.761
        },
        {
          "text": "शिक्षा᳚ स्तो॒तृभ्यो॒ माति᳚ ध॒ग्भगो᳚ नो बृ॒हद्व᳚देम वि॒दथे᳚ सु॒वीरा᳚ः ॥",
          "begin": 9.761,
          "end": 21.28
        }
      ]
    }
  ]
}