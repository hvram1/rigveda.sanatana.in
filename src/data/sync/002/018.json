{
  "mandala": 2,
  "sukta": 18,
  "verses": [
    {
      "id": "2.18.1",
      "mandala": 2,
      "sukta": 18,
      "rik": 1,
      "padas": [
        {
          "text": "प्रा॒ता रथो॒ नवो᳚ योजि॒ सस्नि॒श्चतु᳚र्युगस्त्रिक॒शः स॒प्तर᳚श्मिः ।",
          "begin": 0.0,
          "end": 9.551
        },
        {
          "text": "दशा᳚रित्रो मनु॒ष्य᳚ः स्व॒र्षाः स इ॒ष्टिभि᳚र्म॒तिभी॒ रंह्यो᳚ भूत् ॥",
          "begin": 9.551,
          "end": 18.88
        }
      ]
    },
    {
      "id": "2.18.2",
      "mandala": 2,
      "sukta": 18,
      "rik": 2,
      "padas": [
        {
          "text": "सास्मा॒ अरं᳚ प्रथ॒मं स द्वि॒तीय᳚मु॒तो तृ॒तीयं॒ मनु᳚ष॒ः स होता᳚ ।",
          "begin": 0.0,
          "end": 8.704
        },
        {
          "text": "अ॒न्यस्या॒ गर्भ᳚म॒न्य ऊ᳚ जनन्त॒ सो अ॒न्येभि᳚ः सचते॒ जेन्यो॒ वृषा᳚ ॥",
          "begin": 8.704,
          "end": 17.84
        }
      ]
    },
    {
      "id": "2.18.3",
      "mandala": 2,
      "sukta": 18,
      "rik": 3,
      "padas": [
        {
          "text": "हरी॒ नु कं॒ रथ॒ इन्द्र᳚स्य योजमा॒यै सू॒क्तेन॒ वच᳚सा॒ नवे᳚न ।",
          "begin": 0.0,
          "end": 8.449
        },
        {
          "text": "मो षु त्वामत्र᳚ ब॒हवो॒ हि विप्रा॒ नि री᳚रम॒न्यज᳚मानासो अ॒न्ये ॥",
          "begin": 8.449,
          "end": 16.2
        }
      ]
    },
    {
      "id": "2.18.4",
      "mandala": 2,
      "sukta": 18,
      "rik": 4,
      "padas": [
        {
          "text": "आ द्वाभ्यां॒ हरि᳚भ्यामिन्द्र या॒ह्या च॒तुर्भि॒रा ष॒ड्भिर्हू॒यमा᳚नः ।",
          "begin": 0.0,
          "end": 7.792
        },
        {
          "text": "आष्टा॒भिर्द॒शभि᳚ः सोम॒पेय᳚म॒यं सु॒तः सु᳚मख॒ मा मृध᳚स्कः ॥",
          "begin": 7.792,
          "end": 16.32
        }
      ]
    },
    {
      "id": "2.18.5",
      "mandala": 2,
      "sukta": 18,
      "rik": 5,
      "padas": [
        {
          "text": "आ विं᳚श॒त्या त्रिं॒शता᳚ याह्य॒र्वाङा च᳚त्वारिं॒शता॒ हरि᳚भिर्युजा॒नः ।",
          "begin": 0.0,
          "end": 10.571
        },
        {
          "text": "आ प᳚ञ्चा॒शता᳚ सु॒रथे᳚भिरि॒न्द्रा ष॒ष्ट्या स᳚प्त॒त्या सो᳚म॒पेय᳚म् ॥",
          "begin": 10.571,
          "end": 19.2
        }
      ]
    },
    {
      "id": "2.18.6",
      "mandala": 2,
      "sukta": 18,
      "rik": 6,
      "padas": [
        {
          "text": "आशी॒त्या न᳚व॒त्या या᳚ह्य॒र्वाङा श॒तेन॒ हरि᳚भिरु॒ह्यमा᳚नः ।",
          "begin": 0.0,
          "end": 10.297
        },
        {
          "text": "अ॒यं हि ते᳚ शु॒नहो᳚त्रेषु॒ सोम॒ इन्द्र᳚ त्वा॒या परि᳚षिक्तो॒ मदा᳚य ॥",
          "begin": 10.297,
          "end": 16.6
        }
      ]
    },
    {
      "id": "2.18.7",
      "mandala": 2,
      "sukta": 18,
      "rik": 7,
      "padas": [
        {
          "text": "मम॒ ब्रह्मे᳚न्द्र या॒ह्यच्छा॒ विश्वा॒ हरी᳚ धु॒रि धि᳚ष्वा॒ रथ᳚स्य ।",
          "begin": 0.0,
          "end": 7.95
        },
        {
          "text": "पु॒रु॒त्रा हि वि॒हव्यो᳚ ब॒भूथा॒स्मिञ्छू᳚र॒ सव᳚ने मादयस्व ॥",
          "begin": 7.95,
          "end": 15.8
        }
      ]
    },
    {
      "id": "2.18.8",
      "mandala": 2,
      "sukta": 18,
      "rik": 8,
      "padas": [
        {
          "text": "न म॒ इन्द्रे᳚ण स॒ख्यं वि यो᳚षद॒स्मभ्य᳚मस्य॒ दक्षि᳚णा दुहीत ।",
          "begin": 0.0,
          "end": 7.074
        },
        {
          "text": "उप॒ ज्येष्ठे॒ वरू᳚थे॒ गभ᳚स्तौ प्रा॒येप्रा᳚ये जिगी॒वांसः᳚ स्याम ॥",
          "begin": 7.074,
          "end": 17.36
        }
      ]
    },
    {
      "id": "2.18.9",
      "mandala": 2,
      "sukta": 18,
      "rik": 9,
      "padas": [
        {
          "text": "नू॒नं सा ते॒ प्रति॒ वरं᳚ जरि॒त्रे दु᳚ही॒यदि᳚न्द्र॒ दक्षि᳚णा म॒घोनी᳚ ।",
          "begin": 0.0,
          "end": 9.427
        },
        {
          "text": "शिक्षा᳚ स्तो॒तृभ्यो॒ माति᳚ ध॒ग्भगो᳚ नो बृ॒हद्व᳚देम वि॒दथे᳚ सु॒वीरा᳚ः ॥",
          "begin": 9.427,
          "end": 19.96
        }
      ]
    }
  ]
}