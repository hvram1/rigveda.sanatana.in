{
  "mandala": 2,
  "sukta": 20,
  "verses": [
    {
      "id": "2.20.1",
      "mandala": 2,
      "sukta": 20,
      "rik": 1,
      "padas": [
        {
          "text": "व॒यं ते॒ वय᳚ इन्द्र वि॒द्धि षु ण॒ः प्र भ᳚रामहे वाज॒युर्न रथ᳚म् ।",
          "begin": 0.0,
          "end": 7.598
        },
        {
          "text": "वि॒प॒न्यवो॒ दीध्य᳚तो मनी॒षा सु॒म्नमिय᳚क्षन्त॒स्त्वाव᳚तो॒ नॄन् ॥",
          "begin": 7.598,
          "end": 15.92
        }
      ]
    },
    {
      "id": "2.20.2",
      "mandala": 2,
      "sukta": 20,
      "rik": 2,
      "padas": [
        {
          "text": "त्वं न᳚ इन्द्र॒ त्वाभि᳚रू॒ती त्वा᳚य॒तो अ᳚भिष्टि॒पासि॒ जना᳚न् ।",
          "begin": 0.0,
          "end": 9.378
        },
        {
          "text": "त्वमि॒नो दा॒शुषो᳚ वरू॒तेत्थाधी᳚र॒भि यो नक्ष᳚ति त्वा ॥",
          "begin": 9.378,
          "end": 15.68
        }
      ]
    },
    {
      "id": "2.20.3",
      "mandala": 2,
      "sukta": 20,
      "rik": 3,
      "padas": [
        {
          "text": "स नो॒ युवेन्द्रो᳚ जो॒हूत्र॒ः सखा᳚ शि॒वो न॒राम᳚स्तु पा॒ता ।",
          "begin": 0.0,
          "end": 8.837
        },
        {
          "text": "यः शंस᳚न्तं॒ यः श᳚शमा॒नमू॒ती पच᳚न्तं च स्तु॒वन्तं᳚ च प्र॒णेष᳚त् ॥",
          "begin": 8.837,
          "end": 17.6
        }
      ]
    },
    {
      "id": "2.20.4",
      "mandala": 2,
      "sukta": 20,
      "rik": 4,
      "padas": [
        {
          "text": "तमु᳚ स्तुष॒ इन्द्रं॒ तं गृ᳚णीषे॒ यस्मि᳚न्पु॒रा वा᳚वृ॒धुः शा᳚श॒दुश्च᳚ ।",
          "begin": 0.0,
          "end": 8.267
        },
        {
          "text": "स वस्व॒ः कामं᳚ पीपरदिया॒नो ब्र᳚ह्मण्य॒तो नूत᳚नस्या॒योः ॥",
          "begin": 8.267,
          "end": 17.64
        }
      ]
    },
    {
      "id": "2.20.5",
      "mandala": 2,
      "sukta": 20,
      "rik": 5,
      "padas": [
        {
          "text": "सो अङ्गि᳚रसामु॒चथा᳚ जुजु॒ष्वान्ब्रह्मा᳚ तूतो॒दिन्द्रो᳚ गा॒तुमि॒ष्णन् ।",
          "begin": 0.0,
          "end": 10.47
        },
        {
          "text": "मु॒ष्णन्नु॒षस॒ः सूर्ये᳚ण स्त॒वानश्न᳚स्य चिच्छिश्नथत्पू॒र्व्याणि᳚ ॥",
          "begin": 10.47,
          "end": 18.4
        }
      ]
    },
    {
      "id": "2.20.6",
      "mandala": 2,
      "sukta": 20,
      "rik": 6,
      "padas": [
        {
          "text": "स ह᳚ श्रु॒त इन्द्रो॒ नाम᳚ दे॒व ऊ॒र्ध्वो भु᳚व॒न्मनु᳚षे द॒स्मत᳚मः ।",
          "begin": 0.0,
          "end": 6.857
        },
        {
          "text": "अव᳚ प्रि॒यम᳚र्शसा॒नस्य᳚ सा॒ह्वाञ्छिरो᳚ भरद्दा॒सस्य᳚ स्व॒धावा᳚न् ॥",
          "begin": 6.857,
          "end": 15.64
        }
      ]
    },
    {
      "id": "2.20.7",
      "mandala": 2,
      "sukta": 20,
      "rik": 7,
      "padas": [
        {
          "text": "स वृ᳚त्र॒हेन्द्र᳚ः कृ॒ष्णयो᳚नीः पुरंद॒रो दासी᳚रैरय॒द्वि ।",
          "begin": 0.0,
          "end": 8.329
        },
        {
          "text": "अज᳚नय॒न्मन᳚वे॒ क्षाम॒पश्च᳚ स॒त्रा शंसं॒ यज᳚मानस्य तूतोत् ॥",
          "begin": 8.329,
          "end": 15.88
        }
      ]
    },
    {
      "id": "2.20.8",
      "mandala": 2,
      "sukta": 20,
      "rik": 8,
      "padas": [
        {
          "text": "तस्मै᳚ तव॒स्य१॒᳚मनु᳚ दायि स॒त्रेन्द्रा᳚य दे॒वेभि॒रर्ण᳚सातौ ।",
          "begin": 0.0,
          "end": 8.654
        },
        {
          "text": "प्रति॒ यद᳚स्य॒ वज्रं᳚ बा॒ह्वोर्धुर्ह॒त्वी दस्यू॒न्पुर॒ आय᳚सी॒र्नि ता᳚रीत् ॥",
          "begin": 8.654,
          "end": 18.52
        }
      ]
    },
    {
      "id": "2.20.9",
      "mandala": 2,
      "sukta": 20,
      "rik": 9,
      "padas": [
        {
          "text": "नू॒नं सा ते॒ प्रति॒ वरं᳚ जरि॒त्रे दु᳚ही॒यदि᳚न्द्र॒ दक्षि᳚णा म॒घोनी᳚ ।",
          "begin": 0.0,
          "end": 9.968
        },
        {
          "text": "शिक्षा᳚ स्तो॒तृभ्यो॒ माति᳚ ध॒ग्भगो᳚ नो बृ॒हद्व᳚देम वि॒दथे᳚ सु॒वीरा᳚ः ॥",
          "begin": 9.968,
          "end": 21.36
        }
      ]
    }
  ]
}