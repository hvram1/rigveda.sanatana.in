{
  "mandala": 2,
  "sukta": 24,
  "verses": [
    {
      "id": "2.24.1",
      "mandala": 2,
      "sukta": 24,
      "rik": 1,
      "padas": [
        {
          "text": "सेमाम᳚विड्ढि॒ प्रभृ᳚तिं॒ य ईशि᳚षे॒॑या वि᳚धेम॒ नव᳚या म॒हा गि॒रा ।",
          "begin": 0.0,
          "end": 9.97
        },
        {
          "text": "यथा᳚ नो मी॒ढ्वान्त्स्तव᳚ते॒ सखा॒ तव॒ बृह᳚स्पते॒ सीष᳚ध॒ः सोत नो᳚ म॒तिम् ॥",
          "begin": 9.97,
          "end": 17.96
        }
      ]
    },
    {
      "id": "2.24.2",
      "mandala": 2,
      "sukta": 24,
      "rik": 2,
      "padas": [
        {
          "text": "यो नन्त्वा॒न्यन᳚म॒न्न्योज᳚सो॒ताद᳚र्दर्म॒न्युना॒ शम्ब᳚राणि॒ वि ।",
          "begin": 0.0,
          "end": 8.068
        },
        {
          "text": "प्राच्या᳚वय॒दच्यु᳚ता॒ ब्रह्म᳚ण॒स्पति॒रा चावि᳚श॒द्वसु᳚मन्तं॒ वि पर्व᳚तम् ॥",
          "begin": 8.068,
          "end": 17.44
        }
      ]
    },
    {
      "id": "2.24.3",
      "mandala": 2,
      "sukta": 24,
      "rik": 3,
      "padas": [
        {
          "text": "तद्दे॒वानां᳚ दे॒वत᳚माय॒ कर्त्व॒मश्र᳚थ्नन्दृ॒ळ्हाव्र᳚दन्त वीळि॒ता ।",
          "begin": 0.0,
          "end": 9.153
        },
        {
          "text": "उद्गा आ᳚ज॒दभि᳚न॒द्ब्रह्म᳚णा व॒लमगू᳚ह॒त्तमो॒ व्य᳚चक्षय॒त्स्व᳚ः ॥",
          "begin": 9.153,
          "end": 18.64
        }
      ]
    },
    {
      "id": "2.24.4",
      "mandala": 2,
      "sukta": 24,
      "rik": 4,
      "padas": [
        {
          "text": "अश्मा᳚स्यमव॒तं ब्रह्म᳚ण॒स्पति॒र्मधु᳚धारम॒भि यमोज॒सातृ᳚णत् ।",
          "begin": 0.0,
          "end": 7.702
        },
        {
          "text": "तमे॒व विश्वे᳚ पपिरे स्व॒र्दृशो᳚ ब॒हु सा॒कं सि᳚सिचु॒रुत्स᳚मु॒द्रिण᳚म् ॥",
          "begin": 7.702,
          "end": 17.36
        }
      ]
    },
    {
      "id": "2.24.5",
      "mandala": 2,
      "sukta": 24,
      "rik": 5,
      "padas": [
        {
          "text": "सना॒ ता का चि॒द्भुव᳚ना॒ भवी᳚त्वा मा॒द्भिः श॒रद्भि॒र्दुरो᳚ वरन्त वः ।",
          "begin": 0.0,
          "end": 8.464
        },
        {
          "text": "अय᳚तन्ता चरतो अ॒न्यद᳚न्य॒दिद्या च॒कार᳚ व॒युना॒ ब्रह्म᳚ण॒स्पति᳚ः ॥",
          "begin": 8.464,
          "end": 18.56
        }
      ]
    },
    {
      "id": "2.24.6",
      "mandala": 2,
      "sukta": 24,
      "rik": 6,
      "padas": [
        {
          "text": "अ॒भि॒नक्ष᳚न्तो अ॒भि ये तमा᳚न॒शुर्नि॒धिं प᳚णी॒नां प᳚र॒मं गुहा᳚ हि॒तम् ।",
          "begin": 0.0,
          "end": 10.353
        },
        {
          "text": "ते वि॒द्वांसः᳚ प्रति॒चक्ष्यानृ᳚ता॒ पुन॒र्यत᳚ उ॒ आय॒न्तदुदी᳚युरा॒विश᳚म् ॥",
          "begin": 10.353,
          "end": 19.32
        }
      ]
    },
    {
      "id": "2.24.7",
      "mandala": 2,
      "sukta": 24,
      "rik": 7,
      "padas": [
        {
          "text": "ऋ॒तावा᳚नः प्रति॒चक्ष्यानृ᳚ता॒ पुन॒रात॒ आ त᳚स्थुः क॒वयो᳚ म॒हस्प॒थः ।",
          "begin": 0.0,
          "end": 10.259
        },
        {
          "text": "ते बा॒हुभ्यां᳚ धमि॒तम॒ग्निमश्म᳚नि॒ नकि॒ः षो अ॒स्त्यर᳚णो ज॒हुर्हि तम् ॥",
          "begin": 10.259,
          "end": 18.08
        }
      ]
    },
    {
      "id": "2.24.8",
      "mandala": 2,
      "sukta": 24,
      "rik": 8,
      "padas": [
        {
          "text": "ऋ॒तज्ये᳚न क्षि॒प्रेण॒ ब्रह्म᳚ण॒स्पति॒र्यत्र॒ वष्टि॒ प्र तद᳚श्नोति॒ धन्व᳚ना ।",
          "begin": 0.0,
          "end": 9.412
        },
        {
          "text": "तस्य᳚ सा॒ध्वीरिष᳚वो॒ याभि॒रस्य᳚ति नृ॒चक्ष᳚सो दृ॒शये॒ कर्ण᳚योनयः ॥",
          "begin": 9.412,
          "end": 17.48
        }
      ]
    },
    {
      "id": "2.24.9",
      "mandala": 2,
      "sukta": 24,
      "rik": 9,
      "padas": [
        {
          "text": "स सं᳚न॒यः स वि᳚न॒यः पु॒रोहि᳚त॒ः स सुष्टु᳚त॒ः स यु॒धि ब्रह्म᳚ण॒स्पति᳚ः ।",
          "begin": 0.0,
          "end": 8.196
        },
        {
          "text": "चा॒क्ष्मो यद्वाजं॒ भर᳚ते म॒ती धनादित्सूर्य᳚स्तपति तप्य॒तुर्वृथा᳚ ॥",
          "begin": 8.196,
          "end": 18.16
        }
      ]
    },
    {
      "id": "2.24.10",
      "mandala": 2,
      "sukta": 24,
      "rik": 10,
      "padas": [
        {
          "text": "वि॒भु प्र॒भु प्र᳚थ॒मं मे॒हना᳚वतो॒ बृह॒स्पते᳚ः सुवि॒दत्रा᳚णि॒ राध्या᳚ ।",
          "begin": 0.0,
          "end": 10.931
        },
        {
          "text": "इ॒मा सा॒तानि᳚ वे॒न्यस्य᳚ वा॒जिनो॒ येन॒ जना᳚ उ॒भये᳚ भुञ्ज॒ते विशः᳚ ॥",
          "begin": 10.931,
          "end": 20.0
        }
      ]
    },
    {
      "id": "2.24.11",
      "mandala": 2,
      "sukta": 24,
      "rik": 11,
      "padas": [
        {
          "text": "यो॑व᳚रे वृ॒जने᳚ वि॒श्वथा᳚ वि॒भुर्म॒हामु᳚ र॒ण्वः शव᳚सा व॒वक्षि᳚थ ।",
          "begin": 0.0,
          "end": 9.211
        },
        {
          "text": "स दे॒वो दे॒वान्प्रति᳚ पप्रथे पृ॒थु विश्वेदु॒ ता प᳚रि॒भूर्ब्रह्म᳚ण॒स्पति᳚ः ॥",
          "begin": 9.211,
          "end": 17.68
        }
      ]
    },
    {
      "id": "2.24.12",
      "mandala": 2,
      "sukta": 24,
      "rik": 12,
      "padas": [
        {
          "text": "विश्वं᳚ स॒त्यं म᳚घवाना यु॒वोरिदाप᳚श्च॒न प्र मि᳚नन्ति व्र॒तं वा᳚म् ।",
          "begin": 0.0,
          "end": 10.654
        },
        {
          "text": "अच्छे᳚न्द्राब्रह्मणस्पती ह॒विर्नो॑न्नं॒ युजे᳚व वा॒जिना᳚ जिगातम् ॥",
          "begin": 10.654,
          "end": 19.52
        }
      ]
    },
    {
      "id": "2.24.13",
      "mandala": 2,
      "sukta": 24,
      "rik": 13,
      "padas": [
        {
          "text": "उ॒ताशि᳚ष्ठा॒ अनु᳚ शृण्वन्ति॒ वह्न᳚यः स॒भेयो॒ विप्रो᳚ भरते म॒ती धना᳚ ।",
          "begin": 0.0,
          "end": 10.862
        },
        {
          "text": "वी॒ळु॒द्वेषा॒ अनु॒ वश᳚ ऋ॒णमा᳚द॒दिः स ह᳚ वा॒जी स᳚मि॒थे ब्रह्म᳚ण॒स्पति᳚ः ॥",
          "begin": 10.862,
          "end": 19.48
        }
      ]
    },
    {
      "id": "2.24.14",
      "mandala": 2,
      "sukta": 24,
      "rik": 14,
      "padas": [
        {
          "text": "ब्रह्म᳚ण॒स्पते᳚रभवद्यथाव॒शं स॒त्यो म॒न्युर्महि॒ कर्मा᳚ करिष्य॒तः ।",
          "begin": 0.0,
          "end": 10.065
        },
        {
          "text": "यो गा उ॒दाज॒त्स दि॒वे वि चा᳚भजन्म॒हीव᳚ री॒तिः शव᳚सासर॒त्पृथ᳚क् ॥",
          "begin": 10.065,
          "end": 18.72
        }
      ]
    },
    {
      "id": "2.24.15",
      "mandala": 2,
      "sukta": 24,
      "rik": 15,
      "padas": [
        {
          "text": "ब्रह्म᳚णस्पते सु॒यम᳚स्य वि॒श्वहा᳚ रा॒यः स्या᳚म र॒थ्यो॒३॒᳚ वय᳚स्वतः ।",
          "begin": 0.0,
          "end": 12.517
        },
        {
          "text": "वी॒रेषु᳚ वी॒राँ उप᳚ पृङ्धि न॒स्त्वं यदीशा᳚नो॒ ब्रह्म᳚णा॒ वेषि᳚ मे॒ हव᳚म् ॥",
          "begin": 12.517,
          "end": 21.76
        }
      ]
    },
    {
      "id": "2.24.16",
      "mandala": 2,
      "sukta": 24,
      "rik": 16,
      "padas": [
        {
          "text": "ब्रह्म᳚णस्पते॒ त्वम॒स्य य॒न्ता सू॒क्तस्य᳚ बोधि॒ तन᳚यं च जिन्व ।",
          "begin": 0.0,
          "end": 8.853
        },
        {
          "text": "विश्वं॒ तद्भ॒द्रं यदव᳚न्ति दे॒वा बृ॒हद्व᳚देम वि॒दथे᳚ सु॒वीरा᳚ः ॥",
          "begin": 8.853,
          "end": 19.2
        }
      ]
    }
  ]
}