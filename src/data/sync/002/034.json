{
  "mandala": 2,
  "sukta": 34,
  "verses": [
    {
      "id": "2.34.1",
      "mandala": 2,
      "sukta": 34,
      "rik": 1,
      "padas": [
        {
          "text": "धा॒रा॒व॒रा म॒रुतो᳚ धृ॒ष्ण्वो᳚जसो मृ॒गा न भी॒मास्तवि᳚षीभिर॒र्चिनः᳚ ।",
          "begin": 0.0,
          "end": 10.353
        },
        {
          "text": "अ॒ग्नयो॒ न शु᳚शुचा॒ना ऋ᳚जी॒षिणो॒ भृमिं॒ धम᳚न्तो॒ अप॒ गा अ᳚वृण्वत ॥",
          "begin": 10.353,
          "end": 20.08
        }
      ]
    },
    {
      "id": "2.34.2",
      "mandala": 2,
      "sukta": 34,
      "rik": 2,
      "padas": [
        {
          "text": "द्यावो॒ न स्तृभि᳚श्चितयन्त खा॒दिनो॒ व्य१॒᳚भ्रिया॒ न द्यु᳚तयन्त वृ॒ष्टयः᳚ ।",
          "begin": 0.0,
          "end": 9.737
        },
        {
          "text": "रु॒द्रो यद्वो᳚ मरुतो रुक्मवक्षसो॒ वृषाज᳚नि॒ पृश्न्या᳚ः शु॒क्र ऊध᳚नि ॥",
          "begin": 9.737,
          "end": 18.72
        }
      ]
    },
    {
      "id": "2.34.3",
      "mandala": 2,
      "sukta": 34,
      "rik": 3,
      "padas": [
        {
          "text": "उ॒क्षन्ते॒ अश्वाँ॒ अत्याँ᳚ इवा॒जिषु᳚ न॒दस्य॒ कर्णै᳚स्तुरयन्त आ॒शुभि᳚ः ।",
          "begin": 0.0,
          "end": 9.658
        },
        {
          "text": "हिर᳚ण्यशिप्रा मरुतो॒ दवि᳚ध्वतः पृ॒क्षं या᳚थ॒ पृष᳚तीभिः समन्यवः ॥",
          "begin": 9.658,
          "end": 19.28
        }
      ]
    },
    {
      "id": "2.34.4",
      "mandala": 2,
      "sukta": 34,
      "rik": 4,
      "padas": [
        {
          "text": "पृ॒क्षे ता विश्वा॒ भुव᳚ना ववक्षिरे मि॒त्राय᳚ वा॒ सद॒मा जी॒रदा᳚नवः ।",
          "begin": 0.0,
          "end": 9.22
        },
        {
          "text": "पृष᳚दश्वासो अनव॒भ्ररा᳚धस ऋजि॒प्यासो॒ न व॒युने᳚षु धू॒र्षदः᳚ ॥",
          "begin": 9.22,
          "end": 18.32
        }
      ]
    },
    {
      "id": "2.34.5",
      "mandala": 2,
      "sukta": 34,
      "rik": 5,
      "padas": [
        {
          "text": "इन्ध᳚न्वभिर्धे॒नुभी᳚ र॒प्शदू᳚धभिरध्व॒स्मभि᳚ः प॒थिभि᳚र्भ्राजदृष्टयः ।",
          "begin": 0.0,
          "end": 11.218
        },
        {
          "text": "आ हं॒सासो॒ न स्वस᳚राणि गन्तन॒ मधो॒र्मदा᳚य मरुतः समन्यवः ॥",
          "begin": 11.218,
          "end": 18.64
        }
      ]
    },
    {
      "id": "2.34.6",
      "mandala": 2,
      "sukta": 34,
      "rik": 6,
      "padas": [
        {
          "text": "आ नो॒ ब्रह्मा᳚णि मरुतः समन्यवो न॒रां न शंस॒ः सव᳚नानि गन्तन ।",
          "begin": 0.0,
          "end": 9.7
        },
        {
          "text": "अश्वा᳚मिव पिप्यत धे॒नुमूध᳚नि॒ कर्ता॒ धियं᳚ जरि॒त्रे वाज᳚पेशसम् ॥",
          "begin": 9.7,
          "end": 18.28
        }
      ]
    },
    {
      "id": "2.34.7",
      "mandala": 2,
      "sukta": 34,
      "rik": 7,
      "padas": [
        {
          "text": "तं नो᳚ दात मरुतो वा॒जिनं॒ रथ᳚ आपा॒नं ब्रह्म᳚ चि॒तय᳚द्दि॒वेदि᳚वे ।",
          "begin": 0.0,
          "end": 8.323
        },
        {
          "text": "इषं᳚ स्तो॒तृभ्यो᳚ वृ॒जने᳚षु का॒रवे᳚ स॒निं मे॒धामरि᳚ष्टं दु॒ष्टरं॒ सहः᳚ ॥",
          "begin": 8.323,
          "end": 19.16
        }
      ]
    },
    {
      "id": "2.34.8",
      "mandala": 2,
      "sukta": 34,
      "rik": 8,
      "padas": [
        {
          "text": "यद्यु॒ञ्जते᳚ म॒रुतो᳚ रु॒क्मव᳚क्ष॒सो॑श्वा॒न्रथे᳚षु॒ भग॒ आ सु॒दान᳚वः ।",
          "begin": 0.0,
          "end": 10.193
        },
        {
          "text": "धे॒नुर्न शिश्वे॒ स्वस᳚रेषु पिन्वते॒ जना᳚य रा॒तह᳚विषे म॒हीमिष᳚म् ॥",
          "begin": 10.193,
          "end": 18.52
        }
      ]
    },
    {
      "id": "2.34.9",
      "mandala": 2,
      "sukta": 34,
      "rik": 9,
      "padas": [
        {
          "text": "यो नो᳚ मरुतो वृ॒कता᳚ति॒ मर्त्यो᳚ रि॒पुर्द॒धे व᳚सवो॒ रक्ष᳚ता रि॒षः ।",
          "begin": 0.0,
          "end": 9.894
        },
        {
          "text": "व॒र्तय᳚त॒ तपु᳚षा च॒क्रिया॒भि तमव᳚ रुद्रा अ॒शसो᳚ हन्तना॒ वधः᳚ ॥",
          "begin": 9.894,
          "end": 17.96
        }
      ]
    },
    {
      "id": "2.34.10",
      "mandala": 2,
      "sukta": 34,
      "rik": 10,
      "padas": [
        {
          "text": "चि॒त्रं तद्वो᳚ मरुतो॒ याम᳚ चेकिते॒ पृश्न्या॒ यदूध॒रप्या॒पयो᳚ दु॒हुः ।",
          "begin": 0.0,
          "end": 7.567
        },
        {
          "text": "यद्वा᳚ नि॒दे नव᳚मानस्य रुद्रियास्त्रि॒तं जरा᳚य जुर॒ताम᳚दाभ्याः ॥",
          "begin": 7.567,
          "end": 18.84
        }
      ]
    },
    {
      "id": "2.34.11",
      "mandala": 2,
      "sukta": 34,
      "rik": 11,
      "padas": [
        {
          "text": "तान्वो᳚ म॒हो म॒रुत᳚ एव॒याव्नो॒ विष्णो᳚रे॒षस्य᳚ प्रभृ॒थे ह᳚वामहे ।",
          "begin": 0.0,
          "end": 9.875
        },
        {
          "text": "हिर᳚ण्यवर्णान्ककु॒हान्य॒तस्रु᳚चो ब्रह्म॒ण्यन्त॒ः शंस्यं॒ राध᳚ ईमहे ॥",
          "begin": 9.875,
          "end": 19.64
        }
      ]
    },
    {
      "id": "2.34.12",
      "mandala": 2,
      "sukta": 34,
      "rik": 12,
      "padas": [
        {
          "text": "ते दश᳚ग्वाः प्रथ॒मा य॒ज्ञमू᳚हिरे॒ ते नो᳚ हिन्वन्तू॒षसो॒ व्यु᳚ष्टिषु ।",
          "begin": 0.0,
          "end": 7.913
        },
        {
          "text": "उ॒षा न रा॒मीर᳚रु॒णैरपो᳚र्णुते म॒हो ज्योति᳚षा शुच॒ता गोअ᳚र्णसा ॥",
          "begin": 7.913,
          "end": 18.88
        }
      ]
    },
    {
      "id": "2.34.13",
      "mandala": 2,
      "sukta": 34,
      "rik": 13,
      "padas": [
        {
          "text": "ते क्षो॒णीभि᳚ररु॒णेभि॒र्नाञ्जिभी᳚ रु॒द्रा ऋ॒तस्य॒ सद᳚नेषु वावृधुः ।",
          "begin": 0.0,
          "end": 9.624
        },
        {
          "text": "नि॒मेघ᳚माना॒ अत्ये᳚न॒ पाज᳚सा सुश्च॒न्द्रं वर्णं᳚ दधिरे सु॒पेश᳚सम् ॥",
          "begin": 9.624,
          "end": 18.44
        }
      ]
    },
    {
      "id": "2.34.14",
      "mandala": 2,
      "sukta": 34,
      "rik": 14,
      "padas": [
        {
          "text": "ताँ इ᳚या॒नो महि॒ वरू᳚थमू॒तय॒ उप॒ घेदे॒ना नम᳚सा गृणीमसि ।",
          "begin": 0.0,
          "end": 8.486
        },
        {
          "text": "त्रि॒तो न यान्पञ्च॒ होतॄ᳚न॒भिष्ट᳚य आव॒वर्त॒दव᳚राञ्च॒क्रियाव᳚से ॥",
          "begin": 8.486,
          "end": 17.76
        }
      ]
    },
    {
      "id": "2.34.15",
      "mandala": 2,
      "sukta": 34,
      "rik": 15,
      "padas": [
        {
          "text": "यया᳚ र॒ध्रं पा॒रय॒थात्यंहो॒ यया᳚ नि॒दो मु॒ञ्चथ᳚ वन्दि॒तार᳚म् ।",
          "begin": 0.0,
          "end": 9.055
        },
        {
          "text": "अ॒र्वाची॒ सा म᳚रुतो॒ या व᳚ ऊ॒तिरो षु वा॒श्रेव᳚ सुम॒तिर्जि᳚गातु ॥",
          "begin": 9.055,
          "end": 19.28
        }
      ]
    }
  ]
}