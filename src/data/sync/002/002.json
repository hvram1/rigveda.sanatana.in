{
  "mandala": 2,
  "sukta": 2,
  "verses": [
    {
      "id": "2.2.1",
      "mandala": 2,
      "sukta": 2,
      "rik": 1,
      "padas": [
        {
          "text": "य॒ज्ञेन᳚ वर्धत जा॒तवे᳚दसम॒ग्निं य᳚जध्वं ह॒विषा॒ तना᳚ गि॒रा ।",
          "begin": 0.0,
          "end": 10.095
        },
        {
          "text": "स॒मि॒धा॒नं सु᳚प्र॒यसं॒ स्व᳚र्णरं द्यु॒क्षं होता᳚रं वृ॒जने᳚षु धू॒र्षद᳚म् ॥",
          "begin": 10.095,
          "end": 20.08
        }
      ]
    },
    {
      "id": "2.2.2",
      "mandala": 2,
      "sukta": 2,
      "rik": 2,
      "padas": [
        {
          "text": "अ॒भि त्वा॒ नक्ती᳚रु॒षसो᳚ ववाशि॒रे॑ग्ने᳚ व॒त्सं न स्वस᳚रेषु धे॒नवः᳚ ।",
          "begin": 0.0,
          "end": 9.234
        },
        {
          "text": "दि॒व इ॒वेद᳚र॒तिर्मानु᳚षा यु॒गा क्षपो᳚ भासि पुरुवार सं॒यतः᳚ ॥",
          "begin": 9.234,
          "end": 18.04
        }
      ]
    },
    {
      "id": "2.2.3",
      "mandala": 2,
      "sukta": 2,
      "rik": 3,
      "padas": [
        {
          "text": "तं दे॒वा बु॒ध्ने रज᳚सः सु॒दंस᳚सं दि॒वस्पृ᳚थि॒व्योर᳚र॒तिं न्ये᳚रिरे ।",
          "begin": 0.0,
          "end": 7.772
        },
        {
          "text": "रथ᳚मिव॒ वेद्यं᳚ शु॒क्रशो᳚चिषम॒ग्निं मि॒त्रं न क्षि॒तिषु᳚ प्र॒शंस्य᳚म् ॥",
          "begin": 7.772,
          "end": 17.6
        }
      ]
    },
    {
      "id": "2.2.4",
      "mandala": 2,
      "sukta": 2,
      "rik": 4,
      "padas": [
        {
          "text": "तमु॒क्षमा᳚णं॒ रज᳚सि॒ स्व आ दमे᳚ च॒न्द्रमि᳚व सु॒रुचं᳚ ह्वा॒र आ द᳚धुः ।",
          "begin": 0.0,
          "end": 9.455
        },
        {
          "text": "पृश्न्या᳚ः पत॒रं चि॒तय᳚न्तम॒क्षभि᳚ः पा॒थो न पा॒युं जन᳚सी उ॒भे अनु᳚ ॥",
          "begin": 9.455,
          "end": 19.12
        }
      ]
    },
    {
      "id": "2.2.5",
      "mandala": 2,
      "sukta": 2,
      "rik": 5,
      "padas": [
        {
          "text": "स होता॒ विश्वं॒ परि᳚ भूत्वध्व॒रं तमु᳚ ह॒व्यैर्मनु᳚ष ऋञ्जते गि॒रा ।",
          "begin": 0.0,
          "end": 8.971
        },
        {
          "text": "हि॒रि॒शि॒प्रो वृ᳚धसा॒नासु॒ जर्भु᳚र॒द्द्यौर्न स्तृभि᳚श्चितय॒द्रोद᳚सी॒ अनु᳚ ॥",
          "begin": 8.971,
          "end": 16.84
        }
      ]
    },
    {
      "id": "2.2.6",
      "mandala": 2,
      "sukta": 2,
      "rik": 6,
      "padas": [
        {
          "text": "स नो᳚ रे॒वत्स᳚मिधा॒नः स्व॒स्तये᳚ संदद॒स्वान्र॒यिम॒स्मासु᳚ दीदिहि ।",
          "begin": 0.0,
          "end": 9.077
        },
        {
          "text": "आ नः᳚ कृणुष्व सुवि॒ताय॒ रोद᳚सी॒ अग्ने᳚ ह॒व्या मनु᳚षो देव वी॒तये᳚ ॥",
          "begin": 9.077,
          "end": 19.04
        }
      ]
    },
    {
      "id": "2.2.7",
      "mandala": 2,
      "sukta": 2,
      "rik": 7,
      "padas": [
        {
          "text": "दा नो᳚ अग्ने बृह॒तो दाः स᳚ह॒स्रिणो᳚ दु॒रो न वाजं॒ श्रुत्या॒ अपा᳚ वृधि ।",
          "begin": 0.0,
          "end": 10.564
        },
        {
          "text": "प्राची॒ द्यावा᳚पृथि॒वी ब्रह्म᳚णा कृधि॒ स्व१॒᳚र्ण शु॒क्रमु॒षसो॒ वि दि᳚द्युतः ॥",
          "begin": 10.564,
          "end": 20.0
        }
      ]
    },
    {
      "id": "2.2.8",
      "mandala": 2,
      "sukta": 2,
      "rik": 8,
      "padas": [
        {
          "text": "स इ᳚धा॒न उ॒षसो॒ राम्या॒ अनु॒ स्व१॒᳚र्ण दी᳚देदरु॒षेण᳚ भा॒नुना᳚ ।",
          "begin": 0.0,
          "end": 9.51
        },
        {
          "text": "होत्रा᳚भिर॒ग्निर्मनु᳚षः स्वध्व॒रो राजा᳚ वि॒शामति᳚थि॒श्चारु᳚रा॒यवे᳚ ॥",
          "begin": 9.51,
          "end": 19.44
        }
      ]
    },
    {
      "id": "2.2.9",
      "mandala": 2,
      "sukta": 2,
      "rik": 9,
      "padas": [
        {
          "text": "ए॒वा नो᳚ अग्ने अ॒मृते᳚षु पूर्व्य॒ धीष्पी᳚पाय बृ॒हद्दि᳚वेषु॒ मानु᳚षा ।",
          "begin": 0.0,
          "end": 9.839
        },
        {
          "text": "दुहा᳚ना धे॒नुर्वृ॒जने᳚षु का॒रवे॒ त्मना᳚ श॒तिनं᳚ पुरु॒रूप᳚मि॒षणि᳚ ॥",
          "begin": 9.839,
          "end": 20.24
        }
      ]
    },
    {
      "id": "2.2.10",
      "mandala": 2,
      "sukta": 2,
      "rik": 10,
      "padas": [
        {
          "text": "व॒यम᳚ग्ने॒ अर्व᳚ता वा सु॒वीर्यं॒ ब्रह्म᳚णा वा चितयेमा॒ जनाँ॒ अति᳚ ।",
          "begin": 0.0,
          "end": 9.443
        },
        {
          "text": "अ॒स्माकं᳚ द्यु॒म्नमधि॒ पञ्च᳚ कृ॒ष्टिषू॒च्चा स्व१॒᳚र्ण शु᳚शुचीत दु॒ष्टर᳚म् ॥",
          "begin": 9.443,
          "end": 18.52
        }
      ]
    },
    {
      "id": "2.2.11",
      "mandala": 2,
      "sukta": 2,
      "rik": 11,
      "padas": [
        {
          "text": "स नो᳚ बोधि सहस्य प्र॒शंस्यो॒ यस्मि᳚न्त्सुजा॒ता इ॒षय᳚न्त सू॒रयः᳚ ।",
          "begin": 0.0,
          "end": 10.426
        },
        {
          "text": "यम᳚ग्ने य॒ज्ञमु᳚प॒यन्ति᳚ वा॒जिनो॒ नित्ये᳚ तो॒के दी᳚दि॒वांसं॒ स्वे दमे᳚ ॥",
          "begin": 10.426,
          "end": 20.32
        }
      ]
    },
    {
      "id": "2.2.12",
      "mandala": 2,
      "sukta": 2,
      "rik": 12,
      "padas": [
        {
          "text": "उ॒भया᳚सो जातवेदः स्याम ते स्तो॒तारो᳚ अग्ने सू॒रय᳚श्च॒ शर्म᳚णि ।",
          "begin": 0.0,
          "end": 9.721
        },
        {
          "text": "वस्वो᳚ रा॒यः पु᳚रुश्च॒न्द्रस्य॒ भूय᳚सः प्र॒जाव᳚तः स्वप॒त्यस्य᳚ शग्धि नः ॥",
          "begin": 9.721,
          "end": 17.92
        }
      ]
    },
    {
      "id": "2.2.13",
      "mandala": 2,
      "sukta": 2,
      "rik": 13,
      "padas": [
        {
          "text": "ये स्तो॒तृभ्यो॒ गोअ᳚ग्रा॒मश्व᳚पेशस॒मग्ने᳚ रा॒तिमु᳚पसृ॒जन्ति᳚ सू॒रयः᳚ ।",
          "begin": 0.0,
          "end": 10.56
        },
        {
          "text": "अ॒स्माञ्च॒ ताँश्च॒ प्र हि नेषि॒ वस्य॒ आ बृ॒हद्व᳚देम वि॒दथे᳚ सु॒वीरा᳚ः ॥",
          "begin": 10.56,
          "end": 21.16
        }
      ]
    }
  ]
}