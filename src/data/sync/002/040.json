{
  "mandala": 2,
  "sukta": 40,
  "verses": [
    {
      "id": "2.40.1",
      "mandala": 2,
      "sukta": 40,
      "rik": 1,
      "padas": [
        {
          "text": "सोमा᳚पूषणा॒ जन᳚ना रयी॒णां जन᳚ना दि॒वो जन᳚ना पृथि॒व्याः ।",
          "begin": 0.0,
          "end": 9.821
        },
        {
          "text": "जा॒तौ विश्व᳚स्य॒ भुव᳚नस्य गो॒पौ दे॒वा अ᳚कृण्वन्न॒मृत᳚स्य॒ नाभि᳚म् ॥",
          "begin": 9.821,
          "end": 17.56
        }
      ]
    },
    {
      "id": "2.40.2",
      "mandala": 2,
      "sukta": 40,
      "rik": 2,
      "padas": [
        {
          "text": "इ॒मौ दे॒वौ जाय᳚मानौ जुषन्ते॒मौ तमां᳚सि गूहता॒मजु᳚ष्टा ।",
          "begin": 0.0,
          "end": 9.056
        },
        {
          "text": "आ॒भ्यामिन्द्र᳚ः प॒क्वमा॒मास्व॒न्तः सो᳚मापू॒षभ्यां᳚ जनदु॒स्रिया᳚सु ॥",
          "begin": 9.056,
          "end": 17.12
        }
      ]
    },
    {
      "id": "2.40.3",
      "mandala": 2,
      "sukta": 40,
      "rik": 3,
      "padas": [
        {
          "text": "सोमा᳚पूषणा॒ रज᳚सो वि॒मानं᳚ स॒प्तच᳚क्रं॒ रथ॒मवि᳚श्वमिन्वम् ।",
          "begin": 0.0,
          "end": 8.002
        },
        {
          "text": "वि॒षू॒वृतं॒ मन᳚सा यु॒ज्यमा᳚नं॒ तं जि᳚न्वथो वृषणा॒ पञ्च᳚रश्मिम् ॥",
          "begin": 8.002,
          "end": 16.16
        }
      ]
    },
    {
      "id": "2.40.4",
      "mandala": 2,
      "sukta": 40,
      "rik": 4,
      "padas": [
        {
          "text": "दि॒व्य१॒᳚न्यः सद᳚नं च॒क्र उ॒च्चा पृ᳚थि॒व्याम॒न्यो अध्य॒न्तरि᳚क्षे ।",
          "begin": 0.0,
          "end": 8.7
        },
        {
          "text": "ताव॒स्मभ्यं᳚ पुरु॒वारं᳚ पुरु॒क्षुं रा॒यस्पोषं॒ वि ष्य᳚तां॒ नाभि᳚म॒स्मे ॥",
          "begin": 8.7,
          "end": 17.24
        }
      ]
    },
    {
      "id": "2.40.5",
      "mandala": 2,
      "sukta": 40,
      "rik": 5,
      "padas": [
        {
          "text": "विश्वा᳚न्य॒न्यो भुव᳚ना ज॒जान॒ विश्व᳚म॒न्यो अ᳚भि॒चक्षा᳚ण एति ।",
          "begin": 0.0,
          "end": 8.809
        },
        {
          "text": "सोमा᳚पूषणा॒वव᳚तं॒ धियं᳚ मे यु॒वाभ्यां॒ विश्वा॒ः पृत᳚ना जयेम ॥",
          "begin": 8.809,
          "end": 17.16
        }
      ]
    },
    {
      "id": "2.40.6",
      "mandala": 2,
      "sukta": 40,
      "rik": 6,
      "padas": [
        {
          "text": "धियं᳚ पू॒षा जि᳚न्वतु विश्वमि॒न्वो र॒यिं सोमो᳚ रयि॒पति᳚र्दधातु ।",
          "begin": 0.0,
          "end": 9.483
        },
        {
          "text": "अव᳚तु दे॒व्यदि᳚तिरन॒र्वा बृ॒हद्व᳚देम वि॒दथे᳚ सु॒वीरा᳚ः ॥",
          "begin": 9.483,
          "end": 17.36
        }
      ]
    }
  ]
}