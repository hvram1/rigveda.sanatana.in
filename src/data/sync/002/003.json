{
  "mandala": 2,
  "sukta": 3,
  "verses": [
    {
      "id": "2.3.1",
      "mandala": 2,
      "sukta": 3,
      "rik": 1,
      "padas": [
        {
          "text": "समि᳚द्धो अ॒ग्निर्निहि᳚तः पृथि॒व्यां प्र॒त्यङ्विश्वा᳚नि॒ भुव᳚नान्यस्थात् ।",
          "begin": 0.0,
          "end": 10.241
        },
        {
          "text": "होता᳚ पाव॒कः प्र॒दिवः᳚ सुमे॒धा दे॒वो दे॒वान्य᳚जत्व॒ग्निरर्ह᳚न् ॥",
          "begin": 10.241,
          "end": 19.88
        }
      ]
    },
    {
      "id": "2.3.2",
      "mandala": 2,
      "sukta": 3,
      "rik": 2,
      "padas": [
        {
          "text": "नरा॒शंस॒ः प्रति॒ धामा᳚न्य॒ञ्जन्ति॒स्रो दिव॒ः प्रति᳚ म॒ह्ना स्व॒र्चिः ।",
          "begin": 0.0,
          "end": 8.072
        },
        {
          "text": "घृ॒त॒प्रुषा॒ मन᳚सा ह॒व्यमु॒न्दन्मू॒र्धन्य॒ज्ञस्य॒ सम᳚नक्तु दे॒वान् ॥",
          "begin": 8.072,
          "end": 16.64
        }
      ]
    },
    {
      "id": "2.3.3",
      "mandala": 2,
      "sukta": 3,
      "rik": 3,
      "padas": [
        {
          "text": "ई॒ळि॒तो अ᳚ग्ने॒ मन᳚सा नो॒ अर्ह᳚न्दे॒वान्य᳚क्षि॒ मानु᳚षा॒त्पूर्वो᳚ अ॒द्य ।",
          "begin": 0.0,
          "end": 10.874
        },
        {
          "text": "स आ व᳚ह म॒रुतां॒ शर्धो॒ अच्यु᳚त॒मिन्द्रं᳚ नरो बर्हि॒षदं᳚ यजध्वम् ॥",
          "begin": 10.874,
          "end": 19.72
        }
      ]
    },
    {
      "id": "2.3.4",
      "mandala": 2,
      "sukta": 3,
      "rik": 4,
      "padas": [
        {
          "text": "देव᳚ बर्हि॒र्वर्ध᳚मानं सु॒वीरं᳚ स्ती॒र्णं रा॒ये सु॒भरं॒ वेद्य॒स्याम् ।",
          "begin": 0.0,
          "end": 9.605
        },
        {
          "text": "घृ॒तेना॒क्तं व᳚सवः सीदते॒दं विश्वे᳚ देवा आदित्या य॒ज्ञिया᳚सः ॥",
          "begin": 9.605,
          "end": 19.92
        }
      ]
    },
    {
      "id": "2.3.5",
      "mandala": 2,
      "sukta": 3,
      "rik": 5,
      "padas": [
        {
          "text": "वि श्र᳚यन्तामुर्वि॒या हू॒यमा᳚ना॒ द्वारो᳚ दे॒वीः सु᳚प्राय॒णा नमो᳚भिः ।",
          "begin": 0.0,
          "end": 10.934
        },
        {
          "text": "व्यच᳚स्वती॒र्वि प्र᳚थन्तामजु॒र्या वर्णं᳚ पुना॒ना य॒शसं᳚ सु॒वीर᳚म् ॥",
          "begin": 10.934,
          "end": 19.88
        }
      ]
    },
    {
      "id": "2.3.6",
      "mandala": 2,
      "sukta": 3,
      "rik": 6,
      "padas": [
        {
          "text": "सा॒ध्वपां᳚सि स॒नता᳚ न उक्षि॒ते उ॒षासा॒नक्ता᳚ व॒य्ये᳚व रण्वि॒ते ।",
          "begin": 0.0,
          "end": 11.86
        },
        {
          "text": "तन्तुं᳚ त॒तं सं॒वय᳚न्ती समी॒ची य॒ज्ञस्य॒ पेशः᳚ सु॒दुघे॒ पय᳚स्वती ॥",
          "begin": 11.86,
          "end": 19.6
        }
      ]
    },
    {
      "id": "2.3.7",
      "mandala": 2,
      "sukta": 3,
      "rik": 7,
      "padas": [
        {
          "text": "दैव्या॒ होता᳚रा प्रथ॒मा वि॒दुष्ट᳚र ऋ॒जु य᳚क्षत॒ः समृ॒चा व॒पुष्ट᳚रा ।",
          "begin": 0.0,
          "end": 9.59
        },
        {
          "text": "दे॒वान्यज᳚न्तावृतु॒था सम᳚ञ्जतो॒ नाभा᳚ पृथि॒व्या अधि॒ सानु᳚षु त्रि॒षु ॥",
          "begin": 9.59,
          "end": 19.08
        }
      ]
    },
    {
      "id": "2.3.8",
      "mandala": 2,
      "sukta": 3,
      "rik": 8,
      "padas": [
        {
          "text": "सर᳚स्वती सा॒धय᳚न्ती॒ धियं᳚ न॒ इळा᳚ दे॒वी भार᳚ती वि॒श्वतू᳚र्तिः ।",
          "begin": 0.0,
          "end": 9.682
        },
        {
          "text": "ति॒स्रो दे॒वीः स्व॒धया᳚ ब॒र्हिरेदमच्छि᳚द्रं पान्तु शर॒णं नि॒षद्य᳚ ॥",
          "begin": 9.682,
          "end": 18.6
        }
      ]
    },
    {
      "id": "2.3.9",
      "mandala": 2,
      "sukta": 3,
      "rik": 9,
      "padas": [
        {
          "text": "पि॒शङ्ग᳚रूपः सु॒भरो᳚ वयो॒धाः श्रु॒ष्टी वी॒रो जा᳚यते दे॒वका᳚मः ।",
          "begin": 0.0,
          "end": 9.863
        },
        {
          "text": "प्र॒जां त्वष्टा॒ वि ष्य᳚तु॒ नाभि᳚म॒स्मे अथा᳚ दे॒वाना॒मप्ये᳚तु॒ पाथः᳚ ॥",
          "begin": 9.863,
          "end": 19.32
        }
      ]
    },
    {
      "id": "2.3.10",
      "mandala": 2,
      "sukta": 3,
      "rik": 10,
      "padas": [
        {
          "text": "वन॒स्पति᳚रवसृ॒जन्नुप᳚ स्थाद॒ग्निर्ह॒विः सू᳚दयाति॒ प्र धी॒भिः ।",
          "begin": 0.0,
          "end": 7.429
        },
        {
          "text": "त्रिधा॒ सम᳚क्तं नयतु प्रजा॒नन्दे॒वेभ्यो॒ दैव्य᳚ः शमि॒तोप᳚ ह॒व्यम् ॥",
          "begin": 7.429,
          "end": 16.24
        }
      ]
    },
    {
      "id": "2.3.11",
      "mandala": 2,
      "sukta": 3,
      "rik": 11,
      "padas": [
        {
          "text": "घृ॒तं मि᳚मिक्षे घृ॒तम᳚स्य॒ योनि᳚र्घृ॒ते श्रि॒तो घृ॒तम्व᳚स्य॒ धाम᳚ ।",
          "begin": 0.0,
          "end": 8.535
        },
        {
          "text": "अ॒नु॒ष्व॒धमा व᳚ह मा॒दय᳚स्व॒ स्वाहा᳚कृतं वृषभ वक्षि ह॒व्यम् ॥",
          "begin": 8.535,
          "end": 17.0
        }
      ]
    }
  ]
}