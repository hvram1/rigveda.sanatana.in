{
  "mandala": 2,
  "sukta": 28,
  "verses": [
    {
      "id": "2.28.1",
      "mandala": 2,
      "sukta": 28,
      "rik": 1,
      "padas": [
        {
          "text": "इ॒दं क॒वेरा᳚दि॒त्यस्य᳚ स्व॒राजो॒ विश्वा᳚नि॒ सान्त्य॒भ्य᳚स्तु म॒ह्ना ।",
          "begin": 0.0,
          "end": 10.258
        },
        {
          "text": "अति॒ यो म॒न्द्रो य॒जथा᳚य दे॒वः सु᳚की॒र्तिं भि᳚क्षे॒ वरु᳚णस्य॒ भूरे᳚ः ॥",
          "begin": 10.258,
          "end": 18.88
        }
      ]
    },
    {
      "id": "2.28.2",
      "mandala": 2,
      "sukta": 28,
      "rik": 2,
      "padas": [
        {
          "text": "तव᳚ व्र॒ते सु॒भगा᳚सः स्याम स्वा॒ध्यो᳚ वरुण तुष्टु॒वांसः᳚ ।",
          "begin": 0.0,
          "end": 9.14
        },
        {
          "text": "उ॒पाय᳚न उ॒षसां॒ गोम᳚तीनाम॒ग्नयो॒ न जर᳚माणा॒ अनु॒ द्यून् ॥",
          "begin": 9.14,
          "end": 17.08
        }
      ]
    },
    {
      "id": "2.28.3",
      "mandala": 2,
      "sukta": 28,
      "rik": 3,
      "padas": [
        {
          "text": "तव᳚ स्याम पुरु॒वीर᳚स्य॒ शर्म᳚न्नुरु॒शंस᳚स्य वरुण प्रणेतः ।",
          "begin": 0.0,
          "end": 7.817
        },
        {
          "text": "यू॒यं नः᳚ पुत्रा अदितेरदब्धा अ॒भि क्ष᳚मध्वं॒ युज्या᳚य देवाः ॥",
          "begin": 7.817,
          "end": 16.84
        }
      ]
    },
    {
      "id": "2.28.4",
      "mandala": 2,
      "sukta": 28,
      "rik": 4,
      "padas": [
        {
          "text": "प्र सी᳚मादि॒त्यो अ᳚सृजद्विध॒र्ताँ ऋ॒तं सिन्ध᳚वो॒ वरु᳚णस्य यन्ति ।",
          "begin": 0.0,
          "end": 9.228
        },
        {
          "text": "न श्रा᳚म्यन्ति॒ न वि मु᳚चन्त्ये॒ते वयो॒ न प᳚प्तू रघु॒या परि᳚ज्मन् ॥",
          "begin": 9.228,
          "end": 17.0
        }
      ]
    },
    {
      "id": "2.28.5",
      "mandala": 2,
      "sukta": 28,
      "rik": 5,
      "padas": [
        {
          "text": "वि मच्छ्र᳚थाय रश॒नामि॒वाग᳚ ऋ॒ध्याम᳚ ते वरुण॒ खामृ॒तस्य᳚ ।",
          "begin": 0.0,
          "end": 7.542
        },
        {
          "text": "मा तन्तु᳚श्छेदि॒ वय᳚तो॒ धियं᳚ मे॒ मा मात्रा᳚ शार्य॒पसः᳚ पु॒र ऋ॒तोः ॥",
          "begin": 7.542,
          "end": 16.36
        }
      ]
    },
    {
      "id": "2.28.6",
      "mandala": 2,
      "sukta": 28,
      "rik": 6,
      "padas": [
        {
          "text": "अपो॒ सु म्य᳚क्ष वरुण भि॒यसं॒ मत्सम्रा॒ळृता॒वो॑नु᳚ मा गृभाय ।",
          "begin": 0.0,
          "end": 8.073
        },
        {
          "text": "दामे᳚व व॒त्साद्वि मु᳚मु॒ग्ध्यंहो᳚ न॒हि त्वदा॒रे नि॒मिष᳚श्च॒नेशे᳚ ॥",
          "begin": 8.073,
          "end": 16.6
        }
      ]
    },
    {
      "id": "2.28.7",
      "mandala": 2,
      "sukta": 28,
      "rik": 7,
      "padas": [
        {
          "text": "मा नो᳚ व॒धैर्व᳚रुण॒ ये त᳚ इ॒ष्टावेनः᳚ कृ॒ण्वन्त᳚मसुर भ्री॒णन्ति᳚ ।",
          "begin": 0.0,
          "end": 9.346
        },
        {
          "text": "मा ज्योति᳚षः प्रवस॒थानि᳚ गन्म॒ वि षू मृधः᳚ शिश्रथो जी॒वसे᳚ नः ॥",
          "begin": 9.346,
          "end": 17.24
        }
      ]
    },
    {
      "id": "2.28.8",
      "mandala": 2,
      "sukta": 28,
      "rik": 8,
      "padas": [
        {
          "text": "नमः᳚ पु॒रा ते᳚ वरुणो॒त नू॒नमु॒ताप॒रं तु᳚विजात ब्रवाम ।",
          "begin": 0.0,
          "end": 8.25
        },
        {
          "text": "त्वे हि कं॒ पर्व᳚ते॒ न श्रि॒तान्यप्र᳚च्युतानि दूळभ व्र॒तानि᳚ ॥",
          "begin": 8.25,
          "end": 15.48
        }
      ]
    },
    {
      "id": "2.28.9",
      "mandala": 2,
      "sukta": 28,
      "rik": 9,
      "padas": [
        {
          "text": "पर᳚ ऋ॒णा सा᳚वी॒रध॒ मत्कृ᳚तानि॒ माहं रा᳚जन्न॒न्यकृ᳚तेन भोजम् ।",
          "begin": 0.0,
          "end": 9.544
        },
        {
          "text": "अव्यु᳚ष्टा॒ इन्नु भूय᳚सीरु॒षास॒ आ नो᳚ जी॒वान्व᳚रुण॒ तासु᳚ शाधि ॥",
          "begin": 9.544,
          "end": 17.92
        }
      ]
    },
    {
      "id": "2.28.10",
      "mandala": 2,
      "sukta": 28,
      "rik": 10,
      "padas": [
        {
          "text": "यो मे᳚ राज॒न्युज्यो᳚ वा॒ सखा᳚ वा॒ स्वप्ने᳚ भ॒यं भी॒रवे॒ मह्य॒माह᳚ ।",
          "begin": 0.0,
          "end": 10.837
        },
        {
          "text": "स्ते॒नो वा॒ यो दिप्स᳚ति नो॒ वृको᳚ वा॒ त्वं तस्मा᳚द्वरुण पाह्य॒स्मान् ॥",
          "begin": 10.837,
          "end": 20.16
        }
      ]
    },
    {
      "id": "2.28.11",
      "mandala": 2,
      "sukta": 28,
      "rik": 11,
      "padas": [
        {
          "text": "माहं म॒घोनो᳚ वरुण प्रि॒यस्य᳚ भूरि॒दाव्न॒ आ वि᳚दं॒ शून᳚मा॒पेः ।",
          "begin": 0.0,
          "end": 7.786
        },
        {
          "text": "मा रा॒यो रा᳚जन्त्सु॒यमा॒दव᳚ स्थां बृ॒हद्व᳚देम वि॒दथे᳚ सु॒वीरा᳚ः ॥",
          "begin": 7.786,
          "end": 20.92
        }
      ]
    }
  ]
}