{
  "mandala": 2,
  "sukta": 11,
  "verses": [
    {
      "id": "2.11.1",
      "mandala": 2,
      "sukta": 11,
      "rik": 1,
      "padas": [
        {
          "text": "श्रु॒धी हव᳚मिन्द्र॒ मा रि᳚षण्य॒ः स्याम᳚ ते दा॒वने॒ वसू᳚नाम् ।",
          "begin": 0.0,
          "end": 8.777
        },
        {
          "text": "इ॒मा हि त्वामूर्जो᳚ व॒र्धय᳚न्ति वसू॒यव॒ः सिन्ध᳚वो॒ न क्षर᳚न्तः ॥",
          "begin": 8.777,
          "end": 18.12
        }
      ]
    },
    {
      "id": "2.11.2",
      "mandala": 2,
      "sukta": 11,
      "rik": 2,
      "padas": [
        {
          "text": "सृ॒जो म॒हीरि᳚न्द्र॒ या अपि᳚न्व॒ः परि᳚ष्ठिता॒ अहि᳚ना शूर पू॒र्वीः ।",
          "begin": 0.0,
          "end": 9.492
        },
        {
          "text": "अम᳚र्त्यं चिद्दा॒सं मन्य᳚मान॒मवा᳚भिनदु॒क्थैर्वा᳚वृधा॒नः ॥",
          "begin": 9.492,
          "end": 18.36
        }
      ]
    },
    {
      "id": "2.11.3",
      "mandala": 2,
      "sukta": 11,
      "rik": 3,
      "padas": [
        {
          "text": "उ॒क्थेष्विन्नु शू᳚र॒ येषु᳚ चा॒कन्स्तोमे᳚ष्विन्द्र रु॒द्रिये᳚षु च ।",
          "begin": 0.0,
          "end": 9.852
        },
        {
          "text": "तुभ्येदे॒ता यासु᳚ मन्दसा॒नः प्र वा॒यवे᳚ सिस्रते॒ न शु॒भ्राः ॥",
          "begin": 9.852,
          "end": 17.44
        }
      ]
    },
    {
      "id": "2.11.4",
      "mandala": 2,
      "sukta": 11,
      "rik": 4,
      "padas": [
        {
          "text": "शु॒भ्रं नु ते॒ शुष्मं᳚ व॒र्धय᳚न्तः शु॒भ्रं वज्रं᳚ बा॒ह्वोर्दधा᳚नाः ।",
          "begin": 0.0,
          "end": 10.56
        },
        {
          "text": "शु॒भ्रस्त्वमि᳚न्द्र वावृधा॒नो अ॒स्मे दासी॒र्विश॒ः सूर्ये᳚ण सह्याः ॥",
          "begin": 10.56,
          "end": 19.84
        }
      ]
    },
    {
      "id": "2.11.5",
      "mandala": 2,
      "sukta": 11,
      "rik": 5,
      "padas": [
        {
          "text": "गुहा᳚ हि॒तं गुह्यं᳚ गू॒ळ्हम॒प्स्वपी᳚वृतं मा॒यिनं᳚ क्षि॒यन्त᳚म् ।",
          "begin": 0.0,
          "end": 9.591
        },
        {
          "text": "उ॒तो अ॒पो द्यां त᳚स्त॒भ्वांस॒मह॒न्नहिं᳚ शूर वी॒र्ये᳚ण ॥",
          "begin": 9.591,
          "end": 18.72
        }
      ]
    },
    {
      "id": "2.11.6",
      "mandala": 2,
      "sukta": 11,
      "rik": 6,
      "padas": [
        {
          "text": "स्तवा॒ नु त᳚ इन्द्र पू॒र्व्या म॒हान्यु॒त स्त᳚वाम॒ नूत᳚ना कृ॒तानि᳚ ।",
          "begin": 0.0,
          "end": 8.375
        },
        {
          "text": "स्तवा॒ वज्रं᳚ बा॒ह्वोरु॒शन्तं॒ स्तवा॒ हरी॒ सूर्य᳚स्य के॒तू ॥",
          "begin": 8.375,
          "end": 16.0
        }
      ]
    },
    {
      "id": "2.11.7",
      "mandala": 2,
      "sukta": 11,
      "rik": 7,
      "padas": [
        {
          "text": "हरी॒ नु त᳚ इन्द्र वा॒जय᳚न्ता घृत॒श्चुतं᳚ स्वा॒रम᳚स्वार्ष्टाम् ।",
          "begin": 0.0,
          "end": 8.457
        },
        {
          "text": "वि स᳚म॒ना भूमि᳚रप्रथि॒ष्टारं᳚स्त॒ पर्व᳚तश्चित्सरि॒ष्यन् ॥",
          "begin": 8.457,
          "end": 15.6
        }
      ]
    },
    {
      "id": "2.11.8",
      "mandala": 2,
      "sukta": 11,
      "rik": 8,
      "padas": [
        {
          "text": "नि पर्व᳚तः सा॒द्यप्र᳚युच्छ॒न्त्सं मा॒तृभि᳚र्वावशा॒नो अ᳚क्रान् ।",
          "begin": 0.0,
          "end": 9.473
        },
        {
          "text": "दू॒रे पा॒रे वाणीं᳚ व॒र्धय᳚न्त॒ इन्द्रे᳚षितां ध॒मनिं᳚ पप्रथ॒न्नि ॥",
          "begin": 9.473,
          "end": 18.88
        }
      ]
    },
    {
      "id": "2.11.9",
      "mandala": 2,
      "sukta": 11,
      "rik": 9,
      "padas": [
        {
          "text": "इन्द्रो᳚ म॒हां सिन्धु᳚मा॒शया᳚नं माया॒विनं᳚ वृ॒त्रम᳚स्फुर॒न्निः ।",
          "begin": 0.0,
          "end": 10.349
        },
        {
          "text": "अरे᳚जेतां॒ रोद᳚सी भिया॒ने कनि᳚क्रदतो॒ वृष्णो᳚ अस्य॒ वज्रा᳚त् ॥",
          "begin": 10.349,
          "end": 19.12
        }
      ]
    },
    {
      "id": "2.11.10",
      "mandala": 2,
      "sukta": 11,
      "rik": 10,
      "padas": [
        {
          "text": "अरो᳚रवी॒द्वृष्णो᳚ अस्य॒ वज्रो॑मा᳚नुषं॒ यन्मानु᳚षो नि॒जूर्वा᳚त् ।",
          "begin": 0.0,
          "end": 10.398
        },
        {
          "text": "नि मा॒यिनो᳚ दान॒वस्य᳚ मा॒या अपा᳚दयत्पपि॒वान्त्सु॒तस्य᳚ ॥",
          "begin": 10.398,
          "end": 19.12
        }
      ]
    },
    {
      "id": "2.11.11",
      "mandala": 2,
      "sukta": 11,
      "rik": 11,
      "padas": [
        {
          "text": "पिबा᳚पि॒बेदि᳚न्द्र शूर॒ सोमं॒ मन्द᳚न्तु त्वा म॒न्दिनः᳚ सु॒तासः᳚ ।",
          "begin": 0.0,
          "end": 8.837
        },
        {
          "text": "पृ॒णन्त᳚स्ते कु॒क्षी व᳚र्धयन्त्वि॒त्था सु॒तः पौ॒र इन्द्र᳚माव ॥",
          "begin": 8.837,
          "end": 15.76
        }
      ]
    },
    {
      "id": "2.11.12",
      "mandala": 2,
      "sukta": 11,
      "rik": 12,
      "padas": [
        {
          "text": "त्वे इ॒न्द्राप्य᳚भूम॒ विप्रा॒ धियं᳚ वनेम ऋत॒या सप᳚न्तः ।",
          "begin": 0.0,
          "end": 9.112
        },
        {
          "text": "अ॒व॒स्यवो᳚ धीमहि॒ प्रश᳚स्तिं स॒द्यस्ते᳚ रा॒यो दा॒वने᳚ स्याम ॥",
          "begin": 9.112,
          "end": 17.08
        }
      ]
    },
    {
      "id": "2.11.13",
      "mandala": 2,
      "sukta": 11,
      "rik": 13,
      "padas": [
        {
          "text": "स्याम॒ ते त᳚ इन्द्र॒ ये त᳚ ऊ॒ती अ᳚व॒स्यव॒ ऊर्जं᳚ व॒र्धय᳚न्तः ।",
          "begin": 0.0,
          "end": 9.24
        },
        {
          "text": "शु॒ष्मिन्त᳚मं॒ यं चा॒कना᳚म देवा॒स्मे र॒यिं रा᳚सि वी॒रव᳚न्तम् ॥",
          "begin": 9.24,
          "end": 17.84
        }
      ]
    },
    {
      "id": "2.11.14",
      "mandala": 2,
      "sukta": 11,
      "rik": 14,
      "padas": [
        {
          "text": "रासि॒ क्षयं॒ रासि᳚ मि॒त्रम॒स्मे रासि॒ शर्ध᳚ इन्द्र॒ मारु᳚तं नः ।",
          "begin": 0.0,
          "end": 7.712
        },
        {
          "text": "स॒जोष᳚सो॒ ये च᳚ मन्दसा॒नाः प्र वा॒यवः᳚ पा॒न्त्यग्र᳚णीतिम् ॥",
          "begin": 7.712,
          "end": 15.04
        }
      ]
    },
    {
      "id": "2.11.15",
      "mandala": 2,
      "sukta": 11,
      "rik": 15,
      "padas": [
        {
          "text": "व्यन्त्विन्नु येषु᳚ मन्दसा॒नस्तृ॒पत्सोमं᳚ पाहि द्र॒ह्यदि᳚न्द्र ।",
          "begin": 0.0,
          "end": 8.717
        },
        {
          "text": "अ॒स्मान्त्सु पृ॒त्स्वा त᳚रु॒त्राव᳚र्धयो॒ द्यां बृ॒हद्भि᳚र॒र्कैः ॥",
          "begin": 8.717,
          "end": 15.8
        }
      ]
    },
    {
      "id": "2.11.16",
      "mandala": 2,
      "sukta": 11,
      "rik": 16,
      "padas": [
        {
          "text": "बृ॒हन्त॒ इन्नु ये ते᳚ तरुत्रो॒क्थेभि᳚र्वा सु॒म्नमा॒विवा᳚सान् ।",
          "begin": 0.0,
          "end": 9.421
        },
        {
          "text": "स्तृ॒णा॒नासो᳚ ब॒र्हिः प॒स्त्या᳚व॒त्त्वोता॒ इदि᳚न्द्र॒ वाज᳚मग्मन् ॥",
          "begin": 9.421,
          "end": 18.2
        }
      ]
    },
    {
      "id": "2.11.17",
      "mandala": 2,
      "sukta": 11,
      "rik": 17,
      "padas": [
        {
          "text": "उ॒ग्रेष्विन्नु शू᳚र मन्दसा॒नस्त्रिक᳚द्रुकेषु पाहि॒ सोम᳚मिन्द्र ।",
          "begin": 0.0,
          "end": 8.75
        },
        {
          "text": "प्र॒दोधु᳚व॒च्छ्मश्रु᳚षु प्रीणा॒नो या॒हि हरि᳚भ्यां सु॒तस्य᳚ पी॒तिम् ॥",
          "begin": 8.75,
          "end": 15.56
        }
      ]
    },
    {
      "id": "2.11.18",
      "mandala": 2,
      "sukta": 11,
      "rik": 18,
      "padas": [
        {
          "text": "धि॒ष्वा शवः᳚ शूर॒ येन᳚ वृ॒त्रम॒वाभि᳚न॒द्दानु᳚मौर्णवा॒भम् ।",
          "begin": 0.0,
          "end": 4.741
        },
        {
          "text": "अपा᳚वृणो॒र्ज्योति॒रार्या᳚य॒ नि स᳚व्य॒तः सा᳚दि॒ दस्यु᳚रिन्द्र ॥",
          "begin": 4.741,
          "end": 16.36
        }
      ]
    },
    {
      "id": "2.11.19",
      "mandala": 2,
      "sukta": 11,
      "rik": 19,
      "padas": [
        {
          "text": "सने᳚म॒ ये त᳚ ऊ॒तिभि॒स्तर᳚न्तो॒ विश्वा॒ः स्पृध॒ आर्ये᳚ण॒ दस्यू᳚न् ।",
          "begin": 0.0,
          "end": 7.964
        },
        {
          "text": "अ॒स्मभ्यं॒ तत्त्वा॒ष्ट्रं वि॒श्वरू᳚प॒मर᳚न्धयः सा॒ख्यस्य᳚ त्रि॒ताय᳚ ॥",
          "begin": 7.964,
          "end": 17.84
        }
      ]
    },
    {
      "id": "2.11.20",
      "mandala": 2,
      "sukta": 11,
      "rik": 20,
      "padas": [
        {
          "text": "अ॒स्य सु᳚वा॒नस्य᳚ म॒न्दिन᳚स्त्रि॒तस्य॒ न्यर्बु᳚दं वावृधा॒नो अ᳚स्तः ।",
          "begin": 0.0,
          "end": 7.63
        },
        {
          "text": "अव᳚र्तय॒त्सूर्यो॒ न च॒क्रं भि॒नद्व॒लमिन्द्रो॒ अङ्गि᳚रस्वान् ॥",
          "begin": 7.63,
          "end": 15.68
        }
      ]
    },
    {
      "id": "2.11.21",
      "mandala": 2,
      "sukta": 11,
      "rik": 21,
      "padas": [
        {
          "text": "नू॒नं सा ते॒ प्रति॒ वरं᳚ जरि॒त्रे दु᳚ही॒यदि᳚न्द्र॒ दक्षि᳚णा म॒घोनी᳚ ।",
          "begin": 0.0,
          "end": 9.768
        },
        {
          "text": "शिक्षा᳚ स्तो॒तृभ्यो॒ माति᳚ ध॒ग्भगो᳚ नो बृ॒हद्व᳚देम वि॒दथे᳚ सु॒वीरा᳚ः ॥",
          "begin": 9.768,
          "end": 20.76
        }
      ]
    }
  ]
}