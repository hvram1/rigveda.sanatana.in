{
  "mandala": 2,
  "sukta": 17,
  "verses": [
    {
      "id": "2.17.1",
      "mandala": 2,
      "sukta": 17,
      "rik": 1,
      "padas": [
        {
          "text": "तद᳚स्मै॒ नव्य᳚मङ्गिर॒स्वद᳚र्चत॒ शुष्मा॒ यद᳚स्य प्र॒त्नथो॒दीर᳚ते ।",
          "begin": 0.0,
          "end": 9.703
        },
        {
          "text": "विश्वा॒ यद्गो॒त्रा सह᳚सा॒ परी᳚वृता॒ मदे॒ सोम᳚स्य दृंहि॒तान्यैर᳚यत् ॥",
          "begin": 9.703,
          "end": 18.28
        }
      ]
    },
    {
      "id": "2.17.2",
      "mandala": 2,
      "sukta": 17,
      "rik": 2,
      "padas": [
        {
          "text": "स भू᳚तु॒ यो ह᳚ प्रथ॒माय॒ धाय᳚स॒ ओजो॒ मिमा᳚नो महि॒मान॒माति᳚रत् ।",
          "begin": 0.0,
          "end": 8.69
        },
        {
          "text": "शूरो॒ यो यु॒त्सु त॒न्वं᳚ परि॒व्यत᳚ शी॒र्षणि॒ द्यां म᳚हि॒ना प्रत्य᳚मुञ्चत ॥",
          "begin": 8.69,
          "end": 17.96
        }
      ]
    },
    {
      "id": "2.17.3",
      "mandala": 2,
      "sukta": 17,
      "rik": 3,
      "padas": [
        {
          "text": "अधा᳚कृणोः प्रथ॒मं वी॒र्यं᳚ म॒हद्यद॒स्याग्रे॒ ब्रह्म᳚णा॒ शुष्म॒मैर᳚यः ।",
          "begin": 0.0,
          "end": 10.37
        },
        {
          "text": "र॒थे॒ष्ठेन॒ हर्य᳚श्वेन॒ विच्यु᳚ता॒ः प्र जी॒रयः᳚ सिस्रते स॒ध्र्य१॒᳚क्पृथ᳚क् ॥",
          "begin": 10.37,
          "end": 18.96
        }
      ]
    },
    {
      "id": "2.17.4",
      "mandala": 2,
      "sukta": 17,
      "rik": 4,
      "padas": [
        {
          "text": "अधा॒ यो विश्वा॒ भुव᳚ना॒भि म॒ज्मने᳚शान॒कृत्प्रव᳚या अ॒भ्यव᳚र्धत ।",
          "begin": 0.0,
          "end": 9.252
        },
        {
          "text": "आद्रोद᳚सी॒ ज्योति᳚षा॒ वह्नि॒रात᳚नो॒त्सीव्य॒न्तमां᳚सि॒ दुधि᳚ता॒ सम᳚व्ययत् ॥",
          "begin": 9.252,
          "end": 18.04
        }
      ]
    },
    {
      "id": "2.17.5",
      "mandala": 2,
      "sukta": 17,
      "rik": 5,
      "padas": [
        {
          "text": "स प्रा॒चीना॒न्पर्व᳚तान्दृंह॒दोज᳚साधरा॒चीन᳚मकृणोद॒पामपः᳚ ।",
          "begin": 0.0,
          "end": 8.317
        },
        {
          "text": "अधा᳚रयत्पृथि॒वीं वि॒श्वधा᳚यस॒मस्त᳚भ्नान्मा॒यया॒ द्याम᳚व॒स्रसः᳚ ॥",
          "begin": 8.317,
          "end": 17.84
        }
      ]
    },
    {
      "id": "2.17.6",
      "mandala": 2,
      "sukta": 17,
      "rik": 6,
      "padas": [
        {
          "text": "सास्मा॒ अरं᳚ बा॒हुभ्यां॒ यं पि॒ताकृ᳚णो॒द्विश्व᳚स्मा॒दा ज॒नुषो॒ वेद᳚स॒स्परि᳚ ।",
          "begin": 0.0,
          "end": 9.759
        },
        {
          "text": "येना᳚ पृथि॒व्यां नि क्रिविं᳚ श॒यध्यै॒ वज्रे᳚ण ह॒त्व्यवृ᳚णक्तुवि॒ष्वणि᳚ः ॥",
          "begin": 9.759,
          "end": 19.36
        }
      ]
    },
    {
      "id": "2.17.7",
      "mandala": 2,
      "sukta": 17,
      "rik": 7,
      "padas": [
        {
          "text": "अ॒मा॒जूरि᳚व पि॒त्रोः सचा᳚ स॒ती स᳚मा॒नादा सद᳚स॒स्त्वामि᳚ये॒ भग᳚म् ।",
          "begin": 0.0,
          "end": 9.367
        },
        {
          "text": "कृ॒धि प्र᳚के॒तमुप᳚ मा॒स्या भ᳚र द॒द्धि भा॒गं त॒न्वो॒३॒᳚ येन᳚ मा॒महः᳚ ॥",
          "begin": 9.367,
          "end": 18.88
        }
      ]
    },
    {
      "id": "2.17.8",
      "mandala": 2,
      "sukta": 17,
      "rik": 8,
      "padas": [
        {
          "text": "भो॒जं त्वामि᳚न्द्र व॒यं हु᳚वेम द॒दिष्ट्वमि॒न्द्रापां᳚सि॒ वाजा᳚न् ।",
          "begin": 0.0,
          "end": 7.46
        },
        {
          "text": "अ॒वि॒ड्ढी᳚न्द्र चि॒त्रया᳚ न ऊ॒ती कृ॒धि वृ᳚षन्निन्द्र॒ वस्य᳚सो नः ॥",
          "begin": 7.46,
          "end": 15.88
        }
      ]
    },
    {
      "id": "2.17.9",
      "mandala": 2,
      "sukta": 17,
      "rik": 9,
      "padas": [
        {
          "text": "नू॒नं सा ते॒ प्रति॒ वरं᳚ जरि॒त्रे दु᳚ही॒यदि᳚न्द्र॒ दक्षि᳚णा म॒घोनी᳚ ।",
          "begin": 0.0,
          "end": 9.932
        },
        {
          "text": "शिक्षा᳚ स्तो॒तृभ्यो॒ माति᳚ ध॒ग्भगो᳚ नो बृ॒हद्व᳚देम वि॒दथे᳚ सु॒वीरा᳚ः ॥",
          "begin": 9.932,
          "end": 20.92
        }
      ]
    }
  ]
}