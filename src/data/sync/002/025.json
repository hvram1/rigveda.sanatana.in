{
  "mandala": 2,
  "sukta": 25,
  "verses": [
    {
      "id": "2.25.1",
      "mandala": 2,
      "sukta": 25,
      "rik": 1,
      "padas": [
        {
          "text": "इन्धा᳚नो अ॒ग्निं व᳚नवद्वनुष्य॒तः कृ॒तब्र᳚ह्मा शूशुवद्रा॒तह᳚व्य॒ इत् ।",
          "begin": 0.0,
          "end": 8.669
        },
        {
          "text": "जा॒तेन᳚ जा॒तमति॒ स प्र स᳚र्सृते॒ यंयं॒ युजं᳚ कृणु॒ते ब्रह्म᳚ण॒स्पति᳚ः ॥",
          "begin": 8.669,
          "end": 20.8
        }
      ]
    },
    {
      "id": "2.25.2",
      "mandala": 2,
      "sukta": 25,
      "rik": 2,
      "padas": [
        {
          "text": "वी॒रेभि᳚र्वी॒रान्व᳚नवद्वनुष्य॒तो गोभी᳚ र॒यिं प᳚प्रथ॒द्बोध᳚ति॒ त्मना᳚ ।",
          "begin": 0.0,
          "end": 10.831
        },
        {
          "text": "तो॒कं च॒ तस्य॒ तन᳚यं च वर्धते॒ यंयं॒ युजं᳚ कृणु॒ते ब्रह्म᳚ण॒स्पति᳚ः ॥",
          "begin": 10.831,
          "end": 19.8
        }
      ]
    },
    {
      "id": "2.25.3",
      "mandala": 2,
      "sukta": 25,
      "rik": 3,
      "padas": [
        {
          "text": "सिन्धु॒र्न क्षोद॒ः शिमी᳚वाँ ऋघाय॒तो वृषे᳚व॒ वध्रीँ᳚र॒भि व॒ष्ट्योज᳚सा ।",
          "begin": 0.0,
          "end": 7.682
        },
        {
          "text": "अ॒ग्नेरि᳚व॒ प्रसि᳚ति॒र्नाह॒ वर्त᳚वे॒ यंयं॒ युजं᳚ कृणु॒ते ब्रह्म᳚ण॒स्पति᳚ः ॥",
          "begin": 7.682,
          "end": 19.6
        }
      ]
    },
    {
      "id": "2.25.4",
      "mandala": 2,
      "sukta": 25,
      "rik": 4,
      "padas": [
        {
          "text": "तस्मा᳚ अर्षन्ति दि॒व्या अ᳚स॒श्चत॒ः स सत्व᳚भिः प्रथ॒मो गोषु᳚ गच्छति ।",
          "begin": 0.0,
          "end": 8.173
        },
        {
          "text": "अनि᳚भृष्टतविषिर्ह॒न्त्योज᳚सा॒ यंयं॒ युजं᳚ कृणु॒ते ब्रह्म᳚ण॒स्पति᳚ः ॥",
          "begin": 8.173,
          "end": 17.48
        }
      ]
    },
    {
      "id": "2.25.5",
      "mandala": 2,
      "sukta": 25,
      "rik": 5,
      "padas": [
        {
          "text": "तस्मा॒ इद्विश्वे᳚ धुनयन्त॒ सिन्ध॒वो॑च्छि᳚द्रा॒ शर्म᳚ दधिरे पु॒रूणि᳚ ।",
          "begin": 0.0,
          "end": 10.242
        },
        {
          "text": "दे॒वानां᳚ सु॒म्ने सु॒भग॒ः स ए᳚धते॒ यंयं॒ युजं᳚ कृणु॒ते ब्रह्म᳚ण॒स्पति᳚ः ॥",
          "begin": 10.242,
          "end": 21.96
        }
      ]
    }
  ]
}