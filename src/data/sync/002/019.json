{
  "mandala": 2,
  "sukta": 19,
  "verses": [
    {
      "id": "2.19.1",
      "mandala": 2,
      "sukta": 19,
      "rik": 1,
      "padas": [
        {
          "text": "अपा᳚य्य॒स्यान्ध᳚सो॒ मदा᳚य॒ मनी᳚षिणः सुवा॒नस्य॒ प्रय᳚सः ।",
          "begin": 0.0,
          "end": 9.454
        },
        {
          "text": "यस्मि॒न्निन्द्र᳚ः प्र॒दिवि᳚ वावृधा॒न ओको᳚ द॒धे ब्र᳚ह्म॒ण्यन्त᳚श्च॒ नरः᳚ ॥",
          "begin": 9.454,
          "end": 18.72
        }
      ]
    },
    {
      "id": "2.19.2",
      "mandala": 2,
      "sukta": 19,
      "rik": 2,
      "padas": [
        {
          "text": "अ॒स्य म᳚न्दा॒नो मध्वो॒ वज्र᳚ह॒स्तो॑हि॒मिन्द्रो᳚ अर्णो॒वृतं॒ वि वृ᳚श्चत् ।",
          "begin": 0.0,
          "end": 8.311
        },
        {
          "text": "प्र यद्वयो॒ न स्वस᳚रा॒ण्यच्छा॒ प्रयां᳚सि च न॒दीनां॒ चक्र᳚मन्त ॥",
          "begin": 8.311,
          "end": 16.96
        }
      ]
    },
    {
      "id": "2.19.3",
      "mandala": 2,
      "sukta": 19,
      "rik": 3,
      "padas": [
        {
          "text": "स माहि᳚न॒ इन्द्रो॒ अर्णो᳚ अ॒पां प्रैर᳚यदहि॒हाच्छा᳚ समु॒द्रम् ।",
          "begin": 0.0,
          "end": 9.697
        },
        {
          "text": "अज᳚नय॒त्सूर्यं᳚ वि॒दद्गा अ॒क्तुनाह्नां᳚ व॒युना᳚नि साधत् ॥",
          "begin": 9.697,
          "end": 17.84
        }
      ]
    },
    {
      "id": "2.19.4",
      "mandala": 2,
      "sukta": 19,
      "rik": 4,
      "padas": [
        {
          "text": "सो अ᳚प्र॒तीनि॒ मन᳚वे पु॒रूणीन्द्रो᳚ दाशद्दा॒शुषे॒ हन्ति᳚ वृ॒त्रम् ।",
          "begin": 0.0,
          "end": 9.18
        },
        {
          "text": "स॒द्यो यो नृभ्यो᳚ अत॒साय्यो॒ भूत्प᳚स्पृधा॒नेभ्य॒ः सूर्य᳚स्य सा॒तौ ॥",
          "begin": 9.18,
          "end": 17.68
        }
      ]
    },
    {
      "id": "2.19.5",
      "mandala": 2,
      "sukta": 19,
      "rik": 5,
      "padas": [
        {
          "text": "स सु᳚न्व॒त इन्द्र॒ः सूर्य॒मा दे॒वो रि᳚ण॒ङ्मर्त्या᳚य स्त॒वान् ।",
          "begin": 0.0,
          "end": 9.606
        },
        {
          "text": "आ यद्र॒यिं गु॒हद᳚वद्यमस्मै॒ भर॒दंशं॒ नैत᳚शो दश॒स्यन् ॥",
          "begin": 9.606,
          "end": 15.72
        }
      ]
    },
    {
      "id": "2.19.6",
      "mandala": 2,
      "sukta": 19,
      "rik": 6,
      "padas": [
        {
          "text": "स र᳚न्धयत्स॒दिव॒ः सार᳚थये॒ शुष्ण᳚म॒शुषं॒ कुय᳚वं॒ कुत्सा᳚य ।",
          "begin": 0.0,
          "end": 8.25
        },
        {
          "text": "दिवो᳚दासाय नव॒तिं च॒ नवेन्द्र॒ः पुरो॒ व्यै᳚र॒च्छम्ब᳚रस्य ॥",
          "begin": 8.25,
          "end": 16.08
        }
      ]
    },
    {
      "id": "2.19.7",
      "mandala": 2,
      "sukta": 19,
      "rik": 7,
      "padas": [
        {
          "text": "ए॒वा त᳚ इन्द्रो॒चथ᳚महेम श्रव॒स्या न त्मना᳚ वा॒जय᳚न्तः ।",
          "begin": 0.0,
          "end": 8.915
        },
        {
          "text": "अ॒श्याम॒ तत्साप्त᳚माशुषा॒णा न॒नमो॒ वध॒रदे᳚वस्य पी॒योः ॥",
          "begin": 8.915,
          "end": 16.44
        }
      ]
    },
    {
      "id": "2.19.8",
      "mandala": 2,
      "sukta": 19,
      "rik": 8,
      "padas": [
        {
          "text": "ए॒वा ते᳚ गृत्सम॒दाः शू᳚र॒ मन्मा᳚व॒स्यवो॒ न व॒युना᳚नि तक्षुः ।",
          "begin": 0.0,
          "end": 8.902
        },
        {
          "text": "ब्र॒ह्म॒ण्यन्त᳚ इन्द्र ते॒ नवी᳚य॒ इष॒मूर्जं᳚ सुक्षि॒तिं सु॒म्नम᳚श्युः ॥",
          "begin": 8.902,
          "end": 17.92
        }
      ]
    },
    {
      "id": "2.19.9",
      "mandala": 2,
      "sukta": 19,
      "rik": 9,
      "padas": [
        {
          "text": "नू॒नं सा ते॒ प्रति॒ वरं᳚ जरि॒त्रे दु᳚ही॒यदि᳚न्द्र॒ दक्षि᳚णा म॒घोनी᳚ ।",
          "begin": 0.0,
          "end": 10.044
        },
        {
          "text": "शिक्षा᳚ स्तो॒तृभ्यो॒ माति᳚ ध॒ग्भगो᳚ नो बृ॒हद्व᳚देम वि॒दथे᳚ सु॒वीरा᳚ः ॥",
          "begin": 10.044,
          "end": 20.92
        }
      ]
    }
  ]
}