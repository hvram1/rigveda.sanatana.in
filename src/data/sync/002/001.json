{
  "mandala": 2,
  "sukta": 1,
  "verses": [
    {
      "id": "2.1.1",
      "mandala": 2,
      "sukta": 1,
      "rik": 1,
      "padas": [
        {
          "text": "त्वम᳚ग्ने॒ द्युभि॒स्त्वमा᳚शुशु॒क्षणि॒स्त्वम॒द्भ्यस्त्वमश्म᳚न॒स्परि᳚ ।",
          "begin": 0.0,
          "end": 8.7
        },
        {
          "text": "त्वं वने᳚भ्य॒स्त्वमोष᳚धीभ्य॒स्त्वं नृ॒णां नृ᳚पते जायसे॒ शुचि᳚ः ॥",
          "begin": 8.7,
          "end": 16.68
        }
      ]
    },
    {
      "id": "2.1.2",
      "mandala": 2,
      "sukta": 1,
      "rik": 2,
      "padas": [
        {
          "text": "तवा᳚ग्ने हो॒त्रं तव᳚ पो॒त्रमृ॒त्वियं॒ तव᳚ ने॒ष्ट्रं त्वम॒ग्निदृ᳚ताय॒तः ।",
          "begin": 0.0,
          "end": 8.036
        },
        {
          "text": "तव᳚ प्रशा॒स्त्रं त्वम᳚ध्वरीयसि ब्र॒ह्मा चासि᳚ गृ॒हप᳚तिश्च नो॒ दमे᳚ ॥",
          "begin": 8.036,
          "end": 17.76
        }
      ]
    },
    {
      "id": "2.1.3",
      "mandala": 2,
      "sukta": 1,
      "rik": 3,
      "padas": [
        {
          "text": "त्वम᳚ग्न॒ इन्द्रो᳚ वृष॒भः स॒ताम᳚सि॒ त्वं विष्णु᳚रुरुगा॒यो न᳚म॒स्य᳚ः ।",
          "begin": 0.0,
          "end": 7.552
        },
        {
          "text": "त्वं ब्र॒ह्मा र᳚यि॒विद्ब्र᳚ह्मणस्पते॒ त्वं वि᳚धर्तः सचसे॒ पुरं᳚ध्या ॥",
          "begin": 7.552,
          "end": 17.44
        }
      ]
    },
    {
      "id": "2.1.4",
      "mandala": 2,
      "sukta": 1,
      "rik": 4,
      "padas": [
        {
          "text": "त्वम᳚ग्ने॒ राजा॒ वरु᳚णो धृ॒तव्र᳚त॒स्त्वं मि॒त्रो भ᳚वसि द॒स्म ईड्य᳚ः ।",
          "begin": 0.0,
          "end": 7.533
        },
        {
          "text": "त्वम᳚र्य॒मा सत्प᳚ति॒र्यस्य᳚ स॒म्भुजं॒ त्वमंशो᳚ वि॒दथे᳚ देव भाज॒युः ॥",
          "begin": 7.533,
          "end": 17.72
        }
      ]
    },
    {
      "id": "2.1.5",
      "mandala": 2,
      "sukta": 1,
      "rik": 5,
      "padas": [
        {
          "text": "त्वम᳚ग्ने॒ त्वष्टा᳚ विध॒ते सु॒वीर्यं॒ तव॒ ग्नावो᳚ मित्रमहः सजा॒त्य᳚म् ।",
          "begin": 0.0,
          "end": 10.616
        },
        {
          "text": "त्वमा᳚शु॒हेमा᳚ ररिषे॒ स्वश्व्यं॒ त्वं न॒रां शर्धो᳚ असि पुरू॒वसु᳚ः ॥",
          "begin": 10.616,
          "end": 19.92
        }
      ]
    },
    {
      "id": "2.1.6",
      "mandala": 2,
      "sukta": 1,
      "rik": 6,
      "padas": [
        {
          "text": "त्वम᳚ग्ने रु॒द्रो असु᳚रो म॒हो दि॒वस्त्वं शर्धो॒ मारु᳚तं पृ॒क्ष ई᳚शिषे ।",
          "begin": 0.0,
          "end": 8.406
        },
        {
          "text": "त्वं वातै᳚ररु॒णैर्या᳚सि शंग॒यस्त्वं पू॒षा वि᳚ध॒तः पा᳚सि॒ नु त्मना᳚ ॥",
          "begin": 8.406,
          "end": 18.64
        }
      ]
    },
    {
      "id": "2.1.7",
      "mandala": 2,
      "sukta": 1,
      "rik": 7,
      "padas": [
        {
          "text": "त्वम᳚ग्ने द्रविणो॒दा अ᳚रं॒कृते॒ त्वं दे॒वः स᳚वि॒ता र᳚त्न॒धा अ᳚सि ।",
          "begin": 0.0,
          "end": 8.533
        },
        {
          "text": "त्वं भगो᳚ नृपते॒ वस्व᳚ ईशिषे॒ त्वं पा॒युर्दमे॒ यस्ते॑वि᳚धत् ॥",
          "begin": 8.533,
          "end": 16.84
        }
      ]
    },
    {
      "id": "2.1.8",
      "mandala": 2,
      "sukta": 1,
      "rik": 8,
      "padas": [
        {
          "text": "त्वाम᳚ग्ने॒ दम॒ आ वि॒श्पतिं॒ विश॒स्त्वां राजा᳚नं सुवि॒दत्र᳚मृञ्जते ।",
          "begin": 0.0,
          "end": 9.363
        },
        {
          "text": "त्वं विश्वा᳚नि स्वनीक पत्यसे॒ त्वं स॒हस्रा᳚णि श॒ता दश॒ प्रति᳚ ॥",
          "begin": 9.363,
          "end": 17.44
        }
      ]
    },
    {
      "id": "2.1.9",
      "mandala": 2,
      "sukta": 1,
      "rik": 9,
      "padas": [
        {
          "text": "त्वाम᳚ग्ने पि॒तर᳚मि॒ष्टिभि॒र्नर॒स्त्वां भ्रा॒त्राय॒ शम्या᳚ तनू॒रुच᳚म् ।",
          "begin": 0.0,
          "end": 8.97
        },
        {
          "text": "त्वं पु॒त्रो भ᳚वसि॒ यस्ते॑वि᳚ध॒त्त्वं सखा᳚ सु॒शेवः᳚ पास्या॒धृषः᳚ ॥",
          "begin": 8.97,
          "end": 17.2
        }
      ]
    },
    {
      "id": "2.1.10",
      "mandala": 2,
      "sukta": 1,
      "rik": 10,
      "padas": [
        {
          "text": "त्वम᳚ग्न ऋ॒भुरा॒के न᳚म॒स्य१॒᳚स्त्वं वाज᳚स्य क्षु॒मतो᳚ रा॒य ई᳚शिषे ।",
          "begin": 0.0,
          "end": 8.503
        },
        {
          "text": "त्वं वि भा॒स्यनु᳚ दक्षि दा॒वने॒ त्वं वि॒शिक्षु᳚रसि य॒ज्ञमा॒तनि᳚ः ॥",
          "begin": 8.503,
          "end": 17.04
        }
      ]
    },
    {
      "id": "2.1.11",
      "mandala": 2,
      "sukta": 1,
      "rik": 11,
      "padas": [
        {
          "text": "त्वम᳚ग्ने॒ अदि᳚तिर्देव दा॒शुषे॒ त्वं होत्रा॒ भार᳚ती वर्धसे गि॒रा ।",
          "begin": 0.0,
          "end": 9.043
        },
        {
          "text": "त्वमिळा᳚ श॒तहि᳚मासि॒ दक्ष᳚से॒ त्वं वृ᳚त्र॒हा व᳚सुपते॒ सर᳚स्वती ॥",
          "begin": 9.043,
          "end": 16.56
        }
      ]
    },
    {
      "id": "2.1.12",
      "mandala": 2,
      "sukta": 1,
      "rik": 12,
      "padas": [
        {
          "text": "त्वम᳚ग्ने॒ सुभृ᳚त उत्त॒मं वय॒स्तव᳚ स्पा॒र्हे वर्ण॒ आ सं॒दृशि॒ श्रियः᳚ ।",
          "begin": 0.0,
          "end": 7.783
        },
        {
          "text": "त्वं वाजः᳚ प्र॒तर᳚णो बृ॒हन्न᳚सि॒ त्वं र॒यिर्ब᳚हु॒लो वि॒श्वत᳚स्पृ॒थुः ॥",
          "begin": 7.783,
          "end": 15.84
        }
      ]
    },
    {
      "id": "2.1.13",
      "mandala": 2,
      "sukta": 1,
      "rik": 13,
      "padas": [
        {
          "text": "त्वाम᳚ग्न आदि॒त्यास᳚ आ॒स्यं१॒᳚ त्वां जि॒ह्वां शुच᳚यश्चक्रिरे कवे ।",
          "begin": 0.0,
          "end": 9.914
        },
        {
          "text": "त्वां रा᳚ति॒षाचो᳚ अध्व॒रेषु᳚ सश्चिरे॒ त्वे दे॒वा ह॒विर᳚द॒न्त्याहु᳚तम् ॥",
          "begin": 9.914,
          "end": 18.84
        }
      ]
    },
    {
      "id": "2.1.14",
      "mandala": 2,
      "sukta": 1,
      "rik": 14,
      "padas": [
        {
          "text": "त्वे अ᳚ग्ने॒ विश्वे᳚ अ॒मृता᳚सो अ॒द्रुह᳚ आ॒सा दे॒वा ह॒विर᳚द॒न्त्याहु᳚तम् ।",
          "begin": 0.0,
          "end": 10.848
        },
        {
          "text": "त्वया॒ मर्ता᳚सः स्वदन्त आसु॒तिं त्वं गर्भो᳚ वी॒रुधां᳚ जज्ञिषे॒ शुचि᳚ः ॥",
          "begin": 10.848,
          "end": 20.04
        }
      ]
    },
    {
      "id": "2.1.15",
      "mandala": 2,
      "sukta": 1,
      "rik": 15,
      "padas": [
        {
          "text": "त्वं तान्त्सं च॒ प्रति᳚ चासि म॒ज्मनाग्ने᳚ सुजात॒ प्र च᳚ देव रिच्यसे ।",
          "begin": 0.0,
          "end": 10.675
        },
        {
          "text": "पृ॒क्षो यदत्र᳚ महि॒ना वि ते॒ भुव॒दनु॒ द्यावा᳚पृथि॒वी रोद᳚सी उ॒भे ॥",
          "begin": 10.675,
          "end": 17.36
        }
      ]
    },
    {
      "id": "2.1.16",
      "mandala": 2,
      "sukta": 1,
      "rik": 16,
      "padas": [
        {
          "text": "ये स्तो॒तृभ्यो॒ गोअ᳚ग्रा॒मश्व᳚पेशस॒मग्ने᳚ रा॒तिमु᳚पसृ॒जन्ति᳚ सू॒रयः᳚ ।",
          "begin": 0.0,
          "end": 10.572
        },
        {
          "text": "अ॒स्माञ्च॒ ताँश्च॒ प्र हि नेषि॒ वस्य॒ आ बृ॒हद्व᳚देम वि॒दथे᳚ सु॒वीरा᳚ः ॥",
          "begin": 10.572,
          "end": 21.24
        }
      ]
    }
  ]
}