{
  "mandala": 2,
  "sukta": 4,
  "verses": [
    {
      "id": "2.4.1",
      "mandala": 2,
      "sukta": 4,
      "rik": 1,
      "padas": [
        {
          "text": "हु॒वे वः᳚ सु॒द्योत्मा᳚नं सुवृ॒क्तिं वि॒शाम॒ग्निमति᳚थिं सुप्र॒यस᳚म् ।",
          "begin": 0.0,
          "end": 9.323
        },
        {
          "text": "मि॒त्र इ᳚व॒ यो दि᳚धि॒षाय्यो॒ भूद्दे॒व आदे᳚वे॒ जने᳚ जा॒तवे᳚दाः ॥",
          "begin": 9.323,
          "end": 19.8
        }
      ]
    },
    {
      "id": "2.4.2",
      "mandala": 2,
      "sukta": 4,
      "rik": 2,
      "padas": [
        {
          "text": "इ॒मं वि॒धन्तो᳚ अ॒पां स॒धस्थे᳚ द्वि॒ताद᳚धु॒र्भृग᳚वो वि॒क्ष्वा॒३॒᳚योः ।",
          "begin": 0.0,
          "end": 8.296
        },
        {
          "text": "ए॒ष विश्वा᳚न्य॒भ्य᳚स्तु॒ भूमा᳚ दे॒वाना᳚म॒ग्निर᳚र॒तिर्जी॒राश्व᳚ः ॥",
          "begin": 8.296,
          "end": 21.68
        }
      ]
    },
    {
      "id": "2.4.3",
      "mandala": 2,
      "sukta": 4,
      "rik": 3,
      "padas": [
        {
          "text": "अ॒ग्निं दे॒वासो॒ मानु᳚षीषु वि॒क्षु प्रि॒यं धु᳚ः क्षे॒ष्यन्तो॒ न मि॒त्रम् ।",
          "begin": 0.0,
          "end": 9.16
        },
        {
          "text": "स दी᳚दयदुश॒तीरूर्म्या॒ आ द॒क्षाय्यो॒ यो दास्व᳚ते॒ दम॒ आ ॥",
          "begin": 9.16,
          "end": 17.44
        }
      ]
    },
    {
      "id": "2.4.4",
      "mandala": 2,
      "sukta": 4,
      "rik": 4,
      "padas": [
        {
          "text": "अ॒स्य र॒ण्वा स्वस्ये᳚व पु॒ष्टिः संदृ᳚ष्टिरस्य हिया॒नस्य॒ दक्षो᳚ः ।",
          "begin": 0.0,
          "end": 8.058
        },
        {
          "text": "वि यो भरि᳚भ्र॒दोष᳚धीषु जि॒ह्वामत्यो॒ न रथ्यो᳚ दोधवीति॒ वारा᳚न् ॥",
          "begin": 8.058,
          "end": 17.76
        }
      ]
    },
    {
      "id": "2.4.5",
      "mandala": 2,
      "sukta": 4,
      "rik": 5,
      "padas": [
        {
          "text": "आ यन्मे॒ अभ्वं᳚ व॒नद॒ः पन᳚न्तो॒शिग्भ्यो॒ नामि᳚मीत॒ वर्ण᳚म् ।",
          "begin": 0.0,
          "end": 8.989
        },
        {
          "text": "स चि॒त्रेण᳚ चिकिते॒ रंसु᳚ भा॒सा जु᳚जु॒र्वाँ यो मुहु॒रा युवा॒ भूत् ॥",
          "begin": 8.989,
          "end": 16.96
        }
      ]
    },
    {
      "id": "2.4.6",
      "mandala": 2,
      "sukta": 4,
      "rik": 6,
      "padas": [
        {
          "text": "आ यो वना᳚ तातृषा॒णो न भाति॒ वार्ण प॒था रथ्ये᳚व स्वानीत् ।",
          "begin": 0.0,
          "end": 8.569
        },
        {
          "text": "कृ॒ष्णाध्वा॒ तपू᳚ र॒ण्वश्चि᳚केत॒ द्यौरि᳚व॒ स्मय᳚मानो॒ नभो᳚भिः ॥",
          "begin": 8.569,
          "end": 17.8
        }
      ]
    },
    {
      "id": "2.4.7",
      "mandala": 2,
      "sukta": 4,
      "rik": 7,
      "padas": [
        {
          "text": "स यो व्यस्था᳚द॒भि दक्ष᳚दु॒र्वीं प॒शुर्नैति᳚ स्व॒युरगो᳚पाः ।",
          "begin": 0.0,
          "end": 8.649
        },
        {
          "text": "अ॒ग्निः शो॒चिष्माँ᳚ अत॒सान्यु॒ष्णन्कृ॒ष्णव्य᳚थिरस्वदय॒न्न भूम᳚ ॥",
          "begin": 8.649,
          "end": 17.52
        }
      ]
    },
    {
      "id": "2.4.8",
      "mandala": 2,
      "sukta": 4,
      "rik": 8,
      "padas": [
        {
          "text": "नू ते॒ पूर्व॒स्याव᳚सो॒ अधी᳚तौ तृ॒तीये᳚ वि॒दथे॒ मन्म᳚ शंसि ।",
          "begin": 0.0,
          "end": 8.332
        },
        {
          "text": "अ॒स्मे अ᳚ग्ने सं॒यद्वी᳚रं बृ॒हन्तं᳚ क्षु॒मन्तं॒ वाजं᳚ स्वप॒त्यं र॒यिं दा᳚ः ॥",
          "begin": 8.332,
          "end": 20.12
        }
      ]
    },
    {
      "id": "2.4.9",
      "mandala": 2,
      "sukta": 4,
      "rik": 9,
      "padas": [
        {
          "text": "त्वया॒ यथा᳚ गृत्सम॒दासो᳚ अग्ने॒ गुहा᳚ व॒न्वन्त॒ उप᳚राँ अ॒भि ष्युः ।",
          "begin": 0.0,
          "end": 10.507
        },
        {
          "text": "सु॒वीरा᳚सो अभिमाति॒षाह॒ः स्मत्सू॒रिभ्यो᳚ गृण॒ते तद्वयो᳚ धाः ॥",
          "begin": 10.507,
          "end": 21.12
        }
      ]
    }
  ]
}