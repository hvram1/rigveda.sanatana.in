{
  "mandala": 2,
  "sukta": 12,
  "verses": [
    {
      "id": "2.12.1",
      "mandala": 2,
      "sukta": 12,
      "rik": 1,
      "padas": [
        {
          "text": "यो जा॒त ए॒व प्र᳚थ॒मो मन᳚स्वान्दे॒वो दे॒वान्क्रतु᳚ना प॒र्यभू᳚षत् ।",
          "begin": 0.0,
          "end": 10.705
        },
        {
          "text": "यस्य॒ शुष्मा॒द्रोद᳚सी॒ अभ्य᳚सेतां नृ॒म्णस्य᳚ म॒ह्ना स ज᳚नास॒ इन्द्र᳚ः ॥",
          "begin": 10.705,
          "end": 19.48
        }
      ]
    },
    {
      "id": "2.12.2",
      "mandala": 2,
      "sukta": 12,
      "rik": 2,
      "padas": [
        {
          "text": "यः पृ᳚थि॒वीं व्यथ᳚माना॒मदृं᳚ह॒द्यः पर्व᳚ता॒न्प्रकु᳚पिताँ॒ अर᳚म्णात् ।",
          "begin": 0.0,
          "end": 10.417
        },
        {
          "text": "यो अ॒न्तरि᳚क्षं विम॒मे वरी᳚यो॒ यो द्यामस्त᳚भ्ना॒त्स ज᳚नास॒ इन्द्र᳚ः ॥",
          "begin": 10.417,
          "end": 18.8
        }
      ]
    },
    {
      "id": "2.12.3",
      "mandala": 2,
      "sukta": 12,
      "rik": 3,
      "padas": [
        {
          "text": "यो ह॒त्वाहि॒मरि᳚णात्स॒प्त सिन्धू॒न्यो गा उ॒दाज᳚दप॒धा व॒लस्य᳚ ।",
          "begin": 0.0,
          "end": 7.855
        },
        {
          "text": "यो अश्म᳚नोर॒न्तर॒ग्निं ज॒जान᳚ सं॒वृक्स॒मत्सु॒ स ज᳚नास॒ इन्द्र᳚ः ॥",
          "begin": 7.855,
          "end": 16.64
        }
      ]
    },
    {
      "id": "2.12.4",
      "mandala": 2,
      "sukta": 12,
      "rik": 4,
      "padas": [
        {
          "text": "येने॒मा विश्वा॒ च्यव᳚ना कृ॒तानि॒ यो दासं॒ वर्ण॒मध᳚रं॒ गुहाकः᳚ ।",
          "begin": 0.0,
          "end": 8.734
        },
        {
          "text": "श्व॒घ्नीव॒ यो जि᳚गी॒वाँल्ल॒क्षमाद᳚द॒र्यः पु॒ष्टानि॒ स ज᳚नास॒ इन्द्र᳚ः ॥",
          "begin": 8.734,
          "end": 16.68
        }
      ]
    },
    {
      "id": "2.12.5",
      "mandala": 2,
      "sukta": 12,
      "rik": 5,
      "padas": [
        {
          "text": "यं स्मा᳚ पृ॒च्छन्ति॒ कुह॒ सेति᳚ घो॒रमु॒तेमा᳚हु॒र्नैषो अ॒स्तीत्ये᳚नम् ।",
          "begin": 0.0,
          "end": 10.429
        },
        {
          "text": "सो अ॒र्यः पु॒ष्टीर्विज᳚ इ॒वा मि᳚नाति॒ श्रद᳚स्मै धत्त॒ स ज᳚नास॒ इन्द्र᳚ः ॥",
          "begin": 10.429,
          "end": 19.08
        }
      ]
    },
    {
      "id": "2.12.6",
      "mandala": 2,
      "sukta": 12,
      "rik": 6,
      "padas": [
        {
          "text": "यो र॒ध्रस्य᳚ चोदि॒ता यः कृ॒शस्य॒ यो ब्र॒ह्मणो॒ नाध᳚मानस्य की॒रेः ।",
          "begin": 0.0,
          "end": 8.24
        },
        {
          "text": "यु॒क्तग्रा᳚व्णो॒ यो॑वि॒ता सु᳚शि॒प्रः सु॒तसो᳚मस्य॒ स ज᳚नास॒ इन्द्र᳚ः ॥",
          "begin": 8.24,
          "end": 18.36
        }
      ]
    },
    {
      "id": "2.12.7",
      "mandala": 2,
      "sukta": 12,
      "rik": 7,
      "padas": [
        {
          "text": "यस्याश्वा᳚सः प्र॒दिशि॒ यस्य॒ गावो॒ यस्य॒ ग्रामा॒ यस्य॒ विश्वे॒ रथा᳚सः ।",
          "begin": 0.0,
          "end": 10.13
        },
        {
          "text": "यः सूर्यं॒ य उ॒षसं᳚ ज॒जान॒ यो अ॒पां ने॒ता स ज᳚नास॒ इन्द्र᳚ः ॥",
          "begin": 10.13,
          "end": 18.48
        }
      ]
    },
    {
      "id": "2.12.8",
      "mandala": 2,
      "sukta": 12,
      "rik": 8,
      "padas": [
        {
          "text": "यं क्रन्द᳚सी संय॒ती वि॒ह्वये᳚ते॒ परे॑व᳚र उ॒भया᳚ अ॒मित्रा᳚ः ।",
          "begin": 0.0,
          "end": 9.473
        },
        {
          "text": "स॒मा॒नं चि॒द्रथ᳚मातस्थि॒वांसा॒ नाना᳚ हवेते॒ स ज᳚नास॒ इन्द्र᳚ः ॥",
          "begin": 9.473,
          "end": 17.88
        }
      ]
    },
    {
      "id": "2.12.9",
      "mandala": 2,
      "sukta": 12,
      "rik": 9,
      "padas": [
        {
          "text": "यस्मा॒न्न ऋ॒ते वि॒जय᳚न्ते॒ जना᳚सो॒ यं युध्य᳚माना॒ अव᳚से॒ हव᳚न्ते ।",
          "begin": 0.0,
          "end": 10.344
        },
        {
          "text": "यो विश्व᳚स्य प्रति॒मानं᳚ ब॒भूव॒ यो अ᳚च्युत॒च्युत्स ज᳚नास॒ इन्द्र᳚ः ॥",
          "begin": 10.344,
          "end": 18.48
        }
      ]
    },
    {
      "id": "2.12.10",
      "mandala": 2,
      "sukta": 12,
      "rik": 10,
      "padas": [
        {
          "text": "यः शश्व᳚तो॒ मह्येनो॒ दधा᳚ना॒नम᳚न्यमाना॒ञ्छर्वा᳚ ज॒घान᳚ ।",
          "begin": 0.0,
          "end": 8.951
        },
        {
          "text": "यः शर्ध᳚ते॒ नानु॒ददा᳚ति शृ॒ध्यां यो दस्यो᳚र्ह॒न्ता स ज᳚नास॒ इन्द्र᳚ः ॥",
          "begin": 8.951,
          "end": 18.6
        }
      ]
    },
    {
      "id": "2.12.11",
      "mandala": 2,
      "sukta": 12,
      "rik": 11,
      "padas": [
        {
          "text": "यः शम्ब᳚रं॒ पर्व᳚तेषु क्षि॒यन्तं᳚ चत्वारिं॒श्यां श॒रद्य॒न्ववि᳚न्दत् ।",
          "begin": 0.0,
          "end": 10.142
        },
        {
          "text": "ओ॒जा॒यमा᳚नं॒ यो अहिं᳚ ज॒घान॒ दानुं॒ शया᳚नं॒ स ज᳚नास॒ इन्द्र᳚ः ॥",
          "begin": 10.142,
          "end": 18.8
        }
      ]
    },
    {
      "id": "2.12.12",
      "mandala": 2,
      "sukta": 12,
      "rik": 12,
      "padas": [
        {
          "text": "यः स॒प्तर᳚श्मिर्वृष॒भस्तुवि᳚ष्मान॒वासृ᳚ज॒त्सर्त᳚वे स॒प्त सिन्धू᳚न् ।",
          "begin": 0.0,
          "end": 7.806
        },
        {
          "text": "यो रौ᳚हि॒णमस्फु᳚र॒द्वज्र᳚बाहु॒र्द्यामा॒रोह᳚न्तं॒ स ज᳚नास॒ इन्द्र᳚ः ॥",
          "begin": 7.806,
          "end": 17.36
        }
      ]
    },
    {
      "id": "2.12.13",
      "mandala": 2,
      "sukta": 12,
      "rik": 13,
      "padas": [
        {
          "text": "द्यावा᳚ चिदस्मै पृथि॒वी न᳚मेते॒ शुष्मा᳚च्चिदस्य॒ पर्व᳚ता भयन्ते ।",
          "begin": 0.0,
          "end": 9.69
        },
        {
          "text": "यः सो᳚म॒पा नि᳚चि॒तो वज्र᳚बाहु॒र्यो वज्र᳚हस्त॒ः स ज᳚नास॒ इन्द्र᳚ः ॥",
          "begin": 9.69,
          "end": 17.72
        }
      ]
    },
    {
      "id": "2.12.14",
      "mandala": 2,
      "sukta": 12,
      "rik": 14,
      "padas": [
        {
          "text": "यः सु॒न्वन्त॒मव᳚ति॒ यः पच᳚न्तं॒ यः शंस᳚न्तं॒ यः श᳚शमा॒नमू॒ती ।",
          "begin": 0.0,
          "end": 8.555
        },
        {
          "text": "यस्य॒ ब्रह्म॒ वर्ध᳚नं॒ यस्य॒ सोमो॒ यस्ये॒दं राध॒ः स ज᳚नास॒ इन्द्र᳚ः ॥",
          "begin": 8.555,
          "end": 17.0
        }
      ]
    },
    {
      "id": "2.12.15",
      "mandala": 2,
      "sukta": 12,
      "rik": 15,
      "padas": [
        {
          "text": "यः सु᳚न्व॒ते पच᳚ते दु॒ध्र आ चि॒द्वाजं॒ दर्द᳚र्षि॒ स किला᳚सि स॒त्यः ।",
          "begin": 0.0,
          "end": 9.058
        },
        {
          "text": "व॒यं त᳚ इन्द्र वि॒श्वह᳚ प्रि॒यासः᳚ सु॒वीरा᳚सो वि॒दथ॒मा व᳚देम ॥",
          "begin": 9.058,
          "end": 17.92
        }
      ]
    }
  ]
}