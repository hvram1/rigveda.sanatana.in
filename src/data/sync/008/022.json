{
  "mandala": 8,
  "sukta": 22,
  "verses": [
    {
      "id": "8.22.1",
      "mandala": 8,
      "sukta": 22,
      "rik": 1,
      "padas": [
        {
          "text": "ओ त्यम᳚ह्व॒ आ रथ᳚म॒द्या दंसि᳚ष्ठमू॒तये᳚ ।",
          "begin": 0.0,
          "end": 7.674
        },
        {
          "text": "यम᳚श्विना सुहवा रुद्रवर्तनी॒ आ सू॒र्यायै᳚ त॒स्थथु᳚ः ॥",
          "begin": 7.674,
          "end": 15.04
        }
      ]
    },
    {
      "id": "8.22.2",
      "mandala": 8,
      "sukta": 22,
      "rik": 2,
      "padas": [
        {
          "text": "पू॒र्वा॒युषं᳚ सु॒हवं᳚ पुरु॒स्पृहं᳚ भु॒ज्युं वाजे᳚षु॒ पूर्व्य᳚म् ।",
          "begin": 0.0,
          "end": 8.074
        },
        {
          "text": "स॒च॒नाव᳚न्तं सुम॒तिभि᳚ः सोभरे॒ विद्वे᳚षसमने॒हस᳚म् ॥",
          "begin": 8.074,
          "end": 14.08
        }
      ]
    },
    {
      "id": "8.22.3",
      "mandala": 8,
      "sukta": 22,
      "rik": 3,
      "padas": [
        {
          "text": "इ॒ह त्या पु᳚रु॒भूत᳚मा दे॒वा नमो᳚भिर॒श्विना᳚ ।",
          "begin": 0.0,
          "end": 4.974
        },
        {
          "text": "अ॒र्वा॒ची॒ना स्वव᳚से करामहे॒ गन्ता᳚रा दा॒शुषो᳚ गृ॒हम् ॥",
          "begin": 4.974,
          "end": 12.16
        }
      ]
    },
    {
      "id": "8.22.4",
      "mandala": 8,
      "sukta": 22,
      "rik": 4,
      "padas": [
        {
          "text": "यु॒वो रथ᳚स्य॒ परि᳚ च॒क्रमी᳚यत ई॒र्मान्यद्वा᳚मिषण्यति ।",
          "begin": 0.0,
          "end": 7.177
        },
        {
          "text": "अ॒स्माँ अच्छा᳚ सुम॒तिर्वां᳚ शुभस्पती॒ आ धे॒नुरि᳚व धावतु ॥",
          "begin": 7.177,
          "end": 13.92
        }
      ]
    },
    {
      "id": "8.22.5",
      "mandala": 8,
      "sukta": 22,
      "rik": 5,
      "padas": [
        {
          "text": "रथो॒ यो वां᳚ त्रिवन्धु॒रो हिर᳚ण्याभीशुरश्विना ।",
          "begin": 0.0,
          "end": 5.588
        },
        {
          "text": "परि॒ द्यावा᳚पृथि॒वी भूष᳚ति श्रु॒तस्तेन᳚ नास॒त्या ग᳚तम् ॥",
          "begin": 5.588,
          "end": 11.68
        }
      ]
    },
    {
      "id": "8.22.6",
      "mandala": 8,
      "sukta": 22,
      "rik": 6,
      "padas": [
        {
          "text": "द॒श॒स्यन्ता॒ मन᳚वे पू॒र्व्यं दि॒वि यवं॒ वृके᳚ण कर्षथः ।",
          "begin": 0.0,
          "end": 6.462
        },
        {
          "text": "ता वा᳚म॒द्य सु᳚म॒तिभि᳚ः शुभस्पती॒ अश्वि᳚ना॒ प्र स्तु᳚वीमहि ॥",
          "begin": 6.462,
          "end": 12.72
        }
      ]
    },
    {
      "id": "8.22.7",
      "mandala": 8,
      "sukta": 22,
      "rik": 7,
      "padas": [
        {
          "text": "उप᳚ नो वाजिनीवसू या॒तमृ॒तस्य᳚ प॒थिभि᳚ः ।",
          "begin": 0.0,
          "end": 4.216
        },
        {
          "text": "येभि᳚स्तृ॒क्षिं वृ᳚षणा त्रासदस्य॒वं म॒हे क्ष॒त्राय॒ जिन्व᳚थः ॥",
          "begin": 4.216,
          "end": 11.16
        }
      ]
    },
    {
      "id": "8.22.8",
      "mandala": 8,
      "sukta": 22,
      "rik": 8,
      "padas": [
        {
          "text": "अ॒यं वा॒मद्रि᳚भिः सु॒तः सोमो᳚ नरा वृषण्वसू ।",
          "begin": 0.0,
          "end": 5.458
        },
        {
          "text": "आ या᳚तं॒ सोम᳚पीतये॒ पिब᳚तं दा॒शुषो᳚ गृ॒हे ॥",
          "begin": 5.458,
          "end": 11.44
        }
      ]
    },
    {
      "id": "8.22.9",
      "mandala": 8,
      "sukta": 22,
      "rik": 9,
      "padas": [
        {
          "text": "आ हि रु॒हत᳚मश्विना॒ रथे॒ कोशे᳚ हिर॒ण्यये᳚ वृषण्वसू ।",
          "begin": 0.0,
          "end": 6.495
        },
        {
          "text": "यु॒ञ्जाथां॒ पीव᳚री॒रिषः᳚ ॥",
          "begin": 6.495,
          "end": 10.24
        }
      ]
    },
    {
      "id": "8.22.10",
      "mandala": 8,
      "sukta": 22,
      "rik": 10,
      "padas": [
        {
          "text": "याभि᳚ः प॒क्थमव᳚थो॒ याभि॒रध्रि᳚गुं॒ याभि᳚र्ब॒भ्रुं विजो᳚षसम् ।",
          "begin": 0.0,
          "end": 6.779
        },
        {
          "text": "ताभि᳚र्नो म॒क्षू तूय᳚मश्वि॒ना ग᳚तं भिष॒ज्यतं॒ यदातु᳚रम् ॥",
          "begin": 6.779,
          "end": 12.64
        }
      ]
    },
    {
      "id": "8.22.11",
      "mandala": 8,
      "sukta": 22,
      "rik": 11,
      "padas": [
        {
          "text": "यदध्रि᳚गावो॒ अध्रि᳚गू इ॒दा चि॒दह्नो᳚ अ॒श्विना॒ हवा᳚महे ।",
          "begin": 0.0,
          "end": 7.896
        },
        {
          "text": "व॒यं गी॒र्भिर्वि᳚प॒न्यवः᳚ ॥",
          "begin": 7.896,
          "end": 10.92
        }
      ]
    },
    {
      "id": "8.22.12",
      "mandala": 8,
      "sukta": 22,
      "rik": 12,
      "padas": [
        {
          "text": "ताभि॒रा या᳚तं वृष॒णोप᳚ मे॒ हवं᳚ वि॒श्वप्सुं᳚ वि॒श्ववा᳚र्यम् ।",
          "begin": 0.0,
          "end": 7.304
        },
        {
          "text": "इ॒षा मंहि᳚ष्ठा पुरु॒भूत᳚मा नरा॒ याभि॒ः क्रिविं᳚ वावृ॒धुस्ताभि॒रा ग᳚तम् ॥",
          "begin": 7.304,
          "end": 14.56
        }
      ]
    },
    {
      "id": "8.22.13",
      "mandala": 8,
      "sukta": 22,
      "rik": 13,
      "padas": [
        {
          "text": "तावि॒दा चि॒दहा᳚नां॒ ताव॒श्विना॒ वन्द᳚मान॒ उप᳚ ब्रुवे ।",
          "begin": 0.0,
          "end": 6.999
        },
        {
          "text": "ता उ॒ नमो᳚भिरीमहे ॥",
          "begin": 6.999,
          "end": 10.08
        }
      ]
    },
    {
      "id": "8.22.14",
      "mandala": 8,
      "sukta": 22,
      "rik": 14,
      "padas": [
        {
          "text": "ताविद्दो॒षा ता उ॒षसि᳚ शु॒भस्पती॒ ता याम᳚न्रु॒द्रव᳚र्तनी ।",
          "begin": 0.0,
          "end": 7.121
        },
        {
          "text": "मा नो॒ मर्ता᳚य रि॒पवे᳚ वाजिनीवसू प॒रो रु᳚द्रा॒वति᳚ ख्यतम् ॥",
          "begin": 7.121,
          "end": 13.52
        }
      ]
    },
    {
      "id": "8.22.15",
      "mandala": 8,
      "sukta": 22,
      "rik": 15,
      "padas": [
        {
          "text": "आ सुग्म्या᳚य॒ सुग्म्यं᳚ प्रा॒ता रथे᳚ना॒श्विना᳚ वा स॒क्षणी᳚ ।",
          "begin": 0.0,
          "end": 8.131
        },
        {
          "text": "हु॒वे पि॒तेव॒ सोभ᳚री ॥",
          "begin": 8.131,
          "end": 10.88
        }
      ]
    },
    {
      "id": "8.22.16",
      "mandala": 8,
      "sukta": 22,
      "rik": 16,
      "padas": [
        {
          "text": "मनो᳚जवसा वृषणा मदच्युता मक्षुंग॒माभि᳚रू॒तिभि᳚ः ।",
          "begin": 0.0,
          "end": 7.346
        },
        {
          "text": "आ॒रात्ता᳚च्चिद्भूतम॒स्मे अव᳚से पू॒र्वीभि᳚ः पुरुभोजसा ॥",
          "begin": 7.346,
          "end": 13.08
        }
      ]
    },
    {
      "id": "8.22.17",
      "mandala": 8,
      "sukta": 22,
      "rik": 17,
      "padas": [
        {
          "text": "आ नो॒ अश्वा᳚वदश्विना व॒र्तिर्या᳚सिष्टं मधुपातमा नरा ।",
          "begin": 0.0,
          "end": 7.9
        },
        {
          "text": "गोम᳚द्दस्रा॒ हिर᳚ण्यवत् ॥",
          "begin": 7.9,
          "end": 11.12
        }
      ]
    },
    {
      "id": "8.22.18",
      "mandala": 8,
      "sukta": 22,
      "rik": 18,
      "padas": [
        {
          "text": "सु॒प्रा॒व॒र्गं सु॒वीर्यं᳚ सु॒ष्ठु वार्य॒मना᳚धृष्टं रक्ष॒स्विना᳚ ।",
          "begin": 0.0,
          "end": 8.219
        },
        {
          "text": "अ॒स्मिन्ना वा᳚मा॒याने᳚ वाजिनीवसू॒ विश्वा᳚ वा॒मानि᳚ धीमहि ॥",
          "begin": 8.219,
          "end": 16.8
        }
      ]
    }
  ]
}