{
  "mandala": 8,
  "sukta": 96,
  "verses": [
    {
      "id": "8.96.1",
      "mandala": 8,
      "sukta": 96,
      "rik": 1,
      "padas": [
        {
          "text": "अ॒स्मा उ॒षास॒ आति᳚रन्त॒ याम॒मिन्द्रा᳚य॒ नक्त॒मूर्म्या᳚ः सु॒वाचः᳚ ।",
          "begin": 0.0,
          "end": 9.559
        },
        {
          "text": "अ॒स्मा आपो᳚ मा॒तरः᳚ स॒प्त त᳚स्थु॒र्नृभ्य॒स्तरा᳚य॒ सिन्ध᳚वः सुपा॒राः ॥",
          "begin": 9.559,
          "end": 16.56
        }
      ]
    },
    {
      "id": "8.96.2",
      "mandala": 8,
      "sukta": 96,
      "rik": 2,
      "padas": [
        {
          "text": "अति᳚विद्धा विथु॒रेणा᳚ चि॒दस्त्रा॒ त्रिः स॒प्त सानु॒ संहि᳚ता गिरी॒णाम् ।",
          "begin": 0.0,
          "end": 6.608
        },
        {
          "text": "न तद्दे॒वो न मर्त्य᳚स्तुतुर्या॒द्यानि॒ प्रवृ᳚द्धो वृष॒भश्च॒कार᳚ ॥",
          "begin": 6.608,
          "end": 11.96
        }
      ]
    },
    {
      "id": "8.96.3",
      "mandala": 8,
      "sukta": 96,
      "rik": 3,
      "padas": [
        {
          "text": "इन्द्र᳚स्य॒ वज्र᳚ आय॒सो निमि᳚श्ल॒ इन्द्र᳚स्य बा॒ह्वोर्भूयि᳚ष्ठ॒मोजः᳚ ।",
          "begin": 0.0,
          "end": 6.018
        },
        {
          "text": "शी॒र्षन्निन्द्र᳚स्य॒ क्रत᳚वो निरे॒क आ॒सन्नेष᳚न्त॒ श्रुत्या᳚ उपा॒के ॥",
          "begin": 6.018,
          "end": 13.08
        }
      ]
    },
    {
      "id": "8.96.4",
      "mandala": 8,
      "sukta": 96,
      "rik": 4,
      "padas": [
        {
          "text": "मन्ये᳚ त्वा य॒ज्ञियं᳚ य॒ज्ञिया᳚नां॒ मन्ये᳚ त्वा॒ च्यव᳚न॒मच्यु᳚तानाम् ।",
          "begin": 0.0,
          "end": 7.87
        },
        {
          "text": "मन्ये᳚ त्वा॒ सत्व᳚नामिन्द्र के॒तुं मन्ये᳚ त्वा वृष॒भं च᳚र्षणी॒नाम् ॥",
          "begin": 7.87,
          "end": 14.32
        }
      ]
    },
    {
      "id": "8.96.5",
      "mandala": 8,
      "sukta": 96,
      "rik": 5,
      "padas": [
        {
          "text": "आ यद्वज्रं᳚ बा॒ह्वोरि᳚न्द्र॒ धत्से᳚ मद॒च्युत॒मह᳚ये॒ हन्त॒वा उ᳚ ।",
          "begin": 0.0,
          "end": 7.423
        },
        {
          "text": "प्र पर्व᳚ता॒ अन᳚वन्त॒ प्र गाव॒ः प्र ब्र॒ह्माणो᳚ अभि॒नक्ष᳚न्त॒ इन्द्र᳚म् ॥",
          "begin": 7.423,
          "end": 14.56
        }
      ]
    },
    {
      "id": "8.96.6",
      "mandala": 8,
      "sukta": 96,
      "rik": 6,
      "padas": [
        {
          "text": "तमु᳚ ष्टवाम॒ य इ॒मा ज॒जान॒ विश्वा᳚ जा॒तान्यव᳚राण्यस्मात् ।",
          "begin": 0.0,
          "end": 6.142
        },
        {
          "text": "इन्द्रे᳚ण मि॒त्रं दि᳚धिषेम गी॒र्भिरुपो॒ नमो᳚भिर्वृष॒भं वि᳚शेम ॥",
          "begin": 6.142,
          "end": 12.72
        }
      ]
    },
    {
      "id": "8.96.7",
      "mandala": 8,
      "sukta": 96,
      "rik": 7,
      "padas": [
        {
          "text": "वृ॒त्रस्य᳚ त्वा श्व॒सथा॒दीष᳚माणा॒ विश्वे᳚ दे॒वा अ᳚जहु॒र्ये सखा᳚यः ।",
          "begin": 0.0,
          "end": 7.643
        },
        {
          "text": "म॒रुद्भि᳚रिन्द्र स॒ख्यं ते᳚ अ॒स्त्वथे॒मा विश्वा॒ः पृत᳚ना जयासि ॥",
          "begin": 7.643,
          "end": 13.24
        }
      ]
    },
    {
      "id": "8.96.8",
      "mandala": 8,
      "sukta": 96,
      "rik": 8,
      "padas": [
        {
          "text": "त्रिः ष॒ष्टिस्त्वा᳚ म॒रुतो᳚ वावृधा॒ना उ॒स्रा इ᳚व रा॒शयो᳚ य॒ज्ञिया᳚सः ।",
          "begin": 0.0,
          "end": 8.452
        },
        {
          "text": "उप॒ त्वेमः᳚ कृ॒धि नो᳚ भाग॒धेयं॒ शुष्मं᳚ त ए॒ना ह॒विषा᳚ विधेम ॥",
          "begin": 8.452,
          "end": 15.04
        }
      ]
    },
    {
      "id": "8.96.9",
      "mandala": 8,
      "sukta": 96,
      "rik": 9,
      "padas": [
        {
          "text": "ति॒ग्ममायु᳚धं म॒रुता॒मनी᳚कं॒ कस्त᳚ इन्द्र॒ प्रति॒ वज्रं᳚ दधर्ष ।",
          "begin": 0.0,
          "end": 6.762
        },
        {
          "text": "अ॒ना॒यु॒धासो॒ असु᳚रा अदे॒वाश्च॒क्रेण॒ ताँ अप᳚ वप ऋजीषिन् ॥",
          "begin": 6.762,
          "end": 13.0
        }
      ]
    },
    {
      "id": "8.96.10",
      "mandala": 8,
      "sukta": 96,
      "rik": 10,
      "padas": [
        {
          "text": "म॒ह उ॒ग्राय᳚ त॒वसे᳚ सुवृ॒क्तिं प्रेर᳚य शि॒वत᳚माय प॒श्वः ।",
          "begin": 0.0,
          "end": 5.706
        },
        {
          "text": "गिर्वा᳚हसे॒ गिर॒ इन्द्रा᳚य पू॒र्वीर्धे॒हि त॒न्वे᳚ कु॒विद॒ङ्ग वेद᳚त् ॥",
          "begin": 5.706,
          "end": 12.76
        }
      ]
    },
    {
      "id": "8.96.11",
      "mandala": 8,
      "sukta": 96,
      "rik": 11,
      "padas": [
        {
          "text": "उ॒क्थवा᳚हसे वि॒भ्वे᳚ मनी॒षां द्रुणा॒ न पा॒रमी᳚रया न॒दीना᳚म् ।",
          "begin": 0.0,
          "end": 7.256
        },
        {
          "text": "नि स्पृ᳚श धि॒या त॒न्वि᳚ श्रु॒तस्य॒ जुष्ट᳚तरस्य कु॒विद॒ङ्ग वेद᳚त् ॥",
          "begin": 7.256,
          "end": 12.4
        }
      ]
    },
    {
      "id": "8.96.12",
      "mandala": 8,
      "sukta": 96,
      "rik": 12,
      "padas": [
        {
          "text": "तद्वि᳚विड्ढि॒ यत्त॒ इन्द्रो॒ जुजो᳚षत्स्तु॒हि सु᳚ष्टु॒तिं नम॒सा वि᳚वास ।",
          "begin": 0.0,
          "end": 5.879
        },
        {
          "text": "उप᳚ भूष जरित॒र्मा रु᳚वण्यः श्रा॒वया॒ वाचं᳚ कु॒विद॒ङ्ग वेद᳚त् ॥",
          "begin": 5.879,
          "end": 11.84
        }
      ]
    },
    {
      "id": "8.96.13",
      "mandala": 8,
      "sukta": 96,
      "rik": 13,
      "padas": [
        {
          "text": "अव᳚ द्र॒प्सो अं᳚शु॒मती᳚मतिष्ठदिया॒नः कृ॒ष्णो द॒शभि᳚ः स॒हस्रै᳚ः ।",
          "begin": 0.0,
          "end": 7.747
        },
        {
          "text": "आव॒त्तमिन्द्र॒ः शच्या॒ धम᳚न्त॒मप॒ स्नेहि᳚तीर्नृ॒मणा᳚ अधत्त ॥",
          "begin": 7.747,
          "end": 13.88
        }
      ]
    },
    {
      "id": "8.96.14",
      "mandala": 8,
      "sukta": 96,
      "rik": 14,
      "padas": [
        {
          "text": "द्र॒प्सम᳚पश्यं॒ विषु᳚णे॒ चर᳚न्तमुपह्व॒रे न॒द्यो᳚ अंशु॒मत्या᳚ः ।",
          "begin": 0.0,
          "end": 7.524
        },
        {
          "text": "नभो॒ न कृ॒ष्णम᳚वतस्थि॒वांस॒मिष्या᳚मि वो वृषणो॒ युध्य᳚ता॒जौ ॥",
          "begin": 7.524,
          "end": 12.52
        }
      ]
    },
    {
      "id": "8.96.15",
      "mandala": 8,
      "sukta": 96,
      "rik": 15,
      "padas": [
        {
          "text": "अध᳚ द्र॒प्सो अं᳚शु॒मत्या᳚ उ॒पस्थे॑धा᳚रयत्त॒न्वं᳚ तित्विषा॒णः ।",
          "begin": 0.0,
          "end": 9.052
        },
        {
          "text": "विशो॒ अदे᳚वीर॒भ्या॒३॒᳚चर᳚न्ती॒र्बृह॒स्पति᳚ना यु॒जेन्द्र᳚ः ससाहे ॥",
          "begin": 9.052,
          "end": 16.64
        }
      ]
    },
    {
      "id": "8.96.16",
      "mandala": 8,
      "sukta": 96,
      "rik": 16,
      "padas": [
        {
          "text": "त्वं ह॒ त्यत्स॒प्तभ्यो॒ जाय᳚मानो॑श॒त्रुभ्यो᳚ अभव॒ः शत्रु᳚रिन्द्र ।",
          "begin": 0.0,
          "end": 7.527
        },
        {
          "text": "गू॒ळ्हे द्यावा᳚पृथि॒वी अन्व᳚विन्दो विभु॒मद्भ्यो॒ भुव᳚नेभ्यो॒ रणं᳚ धाः ॥",
          "begin": 7.527,
          "end": 14.08
        }
      ]
    },
    {
      "id": "8.96.17",
      "mandala": 8,
      "sukta": 96,
      "rik": 17,
      "padas": [
        {
          "text": "त्वं ह॒ त्यद᳚प्रतिमा॒नमोजो॒ वज्रे᳚ण वज्रिन्धृषि॒तो ज᳚घन्थ ।",
          "begin": 0.0,
          "end": 5.456
        },
        {
          "text": "त्वं शुष्ण॒स्यावा᳚तिरो॒ वध᳚त्रै॒स्त्वं गा इ᳚न्द्र॒ शच्येद᳚विन्दः ॥",
          "begin": 5.456,
          "end": 12.88
        }
      ]
    },
    {
      "id": "8.96.18",
      "mandala": 8,
      "sukta": 96,
      "rik": 18,
      "padas": [
        {
          "text": "त्वं ह॒ त्यद्वृ᳚षभ चर्षणी॒नां घ॒नो वृ॒त्राणां᳚ तवि॒षो ब᳚भूथ ।",
          "begin": 0.0,
          "end": 6.93
        },
        {
          "text": "त्वं सिन्धूँ᳚रसृजस्तस्तभा॒नान्त्वम॒पो अ᳚जयो दा॒सप᳚त्नीः ॥",
          "begin": 6.93,
          "end": 12.64
        }
      ]
    },
    {
      "id": "8.96.19",
      "mandala": 8,
      "sukta": 96,
      "rik": 19,
      "padas": [
        {
          "text": "स सु॒क्रतू॒ रणि᳚ता॒ यः सु॒तेष्वनु᳚त्तमन्यु॒र्यो अहे᳚व रे॒वान् ।",
          "begin": 0.0,
          "end": 7.2
        },
        {
          "text": "य एक॒ इन्नर्यपां᳚सि॒ कर्ता॒ स वृ᳚त्र॒हा प्रतीद॒न्यमा᳚हुः ॥",
          "begin": 7.2,
          "end": 13.32
        }
      ]
    },
    {
      "id": "8.96.20",
      "mandala": 8,
      "sukta": 96,
      "rik": 20,
      "padas": [
        {
          "text": "स वृ᳚त्र॒हेन्द्र᳚श्चर्षणी॒धृत्तं सु᳚ष्टु॒त्या हव्यं᳚ हुवेम ।",
          "begin": 0.0,
          "end": 5.09
        },
        {
          "text": "स प्रा᳚वि॒ता म॒घवा᳚ नो॑धिव॒क्ता स वाज᳚स्य श्रव॒स्य᳚स्य दा॒ता ॥",
          "begin": 5.09,
          "end": 11.84
        }
      ]
    },
    {
      "id": "8.96.21",
      "mandala": 8,
      "sukta": 96,
      "rik": 21,
      "padas": [
        {
          "text": "स वृ᳚त्र॒हेन्द्र᳚ ऋभु॒क्षाः स॒द्यो ज᳚ज्ञा॒नो हव्यो᳚ बभूव ।",
          "begin": 0.0,
          "end": 6.568
        },
        {
          "text": "कृ॒ण्वन्नपां᳚सि॒ नर्या᳚ पु॒रूणि॒ सोमो॒ न पी॒तो हव्य॒ः सखि᳚भ्यः ॥",
          "begin": 6.568,
          "end": 14.12
        }
      ]
    }
  ]
}