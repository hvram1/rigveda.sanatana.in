{
  "mandala": 8,
  "sukta": 59,
  "verses": [
    {
      "id": "8.59.1",
      "mandala": 8,
      "sukta": 59,
      "rik": 1,
      "padas": [
        {
          "text": "इ॒मानि᳚ वां भाग॒धेया᳚नि सिस्रत॒ इन्द्रा᳚वरुणा॒ प्र म॒हे सु॒तेषु᳚ वाम् ।",
          "begin": 0.0,
          "end": 8.593
        },
        {
          "text": "य॒ज्ञेय᳚ज्ञे ह॒ सव᳚ना भुर॒ण्यथो॒ यत्सु᳚न्व॒ते यज᳚मानाय॒ शिक्ष᳚थः ॥",
          "begin": 8.593,
          "end": 15.08
        }
      ]
    },
    {
      "id": "8.59.2",
      "mandala": 8,
      "sukta": 59,
      "rik": 2,
      "padas": [
        {
          "text": "नि॒ष्षिध्व᳚री॒रोष᳚धी॒राप᳚ आस्ता॒मिन्द्रा᳚वरुणा महि॒मान॒माश᳚त ।",
          "begin": 0.0,
          "end": 6.935
        },
        {
          "text": "या सिस्र᳚तू॒ रज᳚सः पा॒रे अध्व᳚नो॒ ययो॒ः शत्रु॒र्नकि॒रादे᳚व॒ ओह᳚ते ॥",
          "begin": 6.935,
          "end": 13.44
        }
      ]
    },
    {
      "id": "8.59.3",
      "mandala": 8,
      "sukta": 59,
      "rik": 3,
      "padas": [
        {
          "text": "स॒त्यं तदि᳚न्द्रावरुणा कृ॒शस्य᳚ वां॒ मध्व᳚ ऊ॒र्मिं दु᳚हते स॒प्त वाणी᳚ः ।",
          "begin": 0.0,
          "end": 7.102
        },
        {
          "text": "ताभि᳚र्दा॒श्वांस᳚मवतं शुभस्पती॒ यो वा॒मद᳚ब्धो अ॒भि पाति॒ चित्ति᳚भिः ॥",
          "begin": 7.102,
          "end": 13.52
        }
      ]
    },
    {
      "id": "8.59.4",
      "mandala": 8,
      "sukta": 59,
      "rik": 4,
      "padas": [
        {
          "text": "घृ॒त॒प्रुष॒ः सौम्या᳚ जी॒रदा᳚नवः स॒प्त स्वसा᳚र॒ः सद᳚न ऋ॒तस्य᳚ ।",
          "begin": 0.0,
          "end": 6.036
        },
        {
          "text": "या ह᳚ वामिन्द्रावरुणा घृत॒श्चुत॒स्ताभि᳚र्धत्तं॒ यज᳚मानाय शिक्षतम् ॥",
          "begin": 6.036,
          "end": 12.96
        }
      ]
    },
    {
      "id": "8.59.5",
      "mandala": 8,
      "sukta": 59,
      "rik": 5,
      "padas": [
        {
          "text": "अवो᳚चाम मह॒ते सौभ᳚गाय स॒त्यं त्वे॒षाभ्यां᳚ महि॒मान᳚मिन्द्रि॒यम् ।",
          "begin": 0.0,
          "end": 7.305
        },
        {
          "text": "अ॒स्मान्त्स्वि᳚न्द्रावरुणा घृत॒श्चुत॒स्त्रिभि᳚ः सा॒प्तेभि᳚रवतं शुभस्पती ॥",
          "begin": 7.305,
          "end": 13.64
        }
      ]
    },
    {
      "id": "8.59.6",
      "mandala": 8,
      "sukta": 59,
      "rik": 6,
      "padas": [
        {
          "text": "इन्द्रा᳚वरुणा॒ यदृ॒षिभ्यो᳚ मनी॒षां वा॒चो म॒तिं श्रु॒तम᳚दत्त॒मग्रे᳚ ।",
          "begin": 0.0,
          "end": 7.761
        },
        {
          "text": "यानि॒ स्थाना᳚न्यसृजन्त॒ धीरा᳚ य॒ज्ञं त᳚न्वा॒नास्तप᳚सा॒भ्य᳚पश्यम् ॥",
          "begin": 7.761,
          "end": 14.76
        }
      ]
    },
    {
      "id": "8.59.7",
      "mandala": 8,
      "sukta": 59,
      "rik": 7,
      "padas": [
        {
          "text": "इन्द्रा᳚वरुणा सौमन॒समदृ᳚प्तं रा॒यस्पोषं॒ यज᳚मानेषु धत्तम् ।",
          "begin": 0.0,
          "end": 6.526
        },
        {
          "text": "प्र॒जां पु॒ष्टिं भू᳚तिम॒स्मासु᳚ धत्तं दीर्घायु॒त्वाय॒ प्र ति᳚रतं न॒ आयु᳚ः ॥",
          "begin": 6.526,
          "end": 15.12
        }
      ]
    }
  ]
}