{
  "mandala": 8,
  "sukta": 49,
  "verses": [
    {
      "id": "8.49.1",
      "mandala": 8,
      "sukta": 49,
      "rik": 1,
      "padas": [
        {
          "text": "अ॒भि प्र वः᳚ सु॒राध᳚स॒मिन्द्र᳚मर्च॒ यथा᳚ वि॒दे ।",
          "begin": 0.0,
          "end": 7.472
        },
        {
          "text": "यो ज᳚रि॒तृभ्यो᳚ म॒घवा᳚ पुरू॒वसु᳚ः स॒हस्रे᳚णेव॒ शिक्ष᳚ति ॥",
          "begin": 7.472,
          "end": 13.92
        }
      ]
    },
    {
      "id": "8.49.2",
      "mandala": 8,
      "sukta": 49,
      "rik": 2,
      "padas": [
        {
          "text": "श॒तानी᳚केव॒ प्र जि᳚गाति धृष्णु॒या हन्ति᳚ वृ॒त्राणि᳚ दा॒शुषे᳚ ।",
          "begin": 0.0,
          "end": 5.56
        },
        {
          "text": "गि॒रेरि᳚व॒ प्र रसा᳚ अस्य पिन्विरे॒ दत्रा᳚णि पुरु॒भोज᳚सः ॥",
          "begin": 5.56,
          "end": 11.52
        }
      ]
    },
    {
      "id": "8.49.3",
      "mandala": 8,
      "sukta": 49,
      "rik": 3,
      "padas": [
        {
          "text": "आ त्वा᳚ सु॒तास॒ इन्द᳚वो॒ मदा॒ य इ᳚न्द्र गिर्वणः ।",
          "begin": 0.0,
          "end": 5.784
        },
        {
          "text": "आपो॒ न व᳚ज्रि॒न्नन्वो॒क्यं१॒᳚ सरः᳚ पृ॒णन्ति᳚ शूर॒ राध᳚से ॥",
          "begin": 5.784,
          "end": 10.96
        }
      ]
    },
    {
      "id": "8.49.4",
      "mandala": 8,
      "sukta": 49,
      "rik": 4,
      "padas": [
        {
          "text": "अ॒ने॒हसं᳚ प्र॒तर᳚णं वि॒वक्ष᳚णं॒ मध्व॒ः स्वादि᳚ष्ठमीं पिब ।",
          "begin": 0.0,
          "end": 4.924
        },
        {
          "text": "आ यथा᳚ मन्दसा॒नः कि॒रासि᳚ न॒ः प्र क्षु॒द्रेव॒ त्मना᳚ धृ॒षत् ॥",
          "begin": 4.924,
          "end": 11.28
        }
      ]
    },
    {
      "id": "8.49.5",
      "mandala": 8,
      "sukta": 49,
      "rik": 5,
      "padas": [
        {
          "text": "आ न॒ः स्तोम॒मुप᳚ द्र॒वद्धि᳚या॒नो अश्वो॒ न सोतृ᳚भिः ।",
          "begin": 0.0,
          "end": 5.349
        },
        {
          "text": "यं ते᳚ स्वधावन्त्स्व॒दय᳚न्ति धे॒नव॒ इन्द्र॒ कण्वे᳚षु रा॒तयः᳚ ॥",
          "begin": 5.349,
          "end": 11.24
        }
      ]
    },
    {
      "id": "8.49.6",
      "mandala": 8,
      "sukta": 49,
      "rik": 6,
      "padas": [
        {
          "text": "उ॒ग्रं न वी॒रं नम॒सोप᳚ सेदिम॒ विभू᳚ति॒मक्षि᳚तावसुम् ।",
          "begin": 0.0,
          "end": 5.143
        },
        {
          "text": "उ॒द्रीव᳚ वज्रिन्नव॒तो न सि᳚ञ्च॒ते क्षर᳚न्तीन्द्र धी॒तयः᳚ ॥",
          "begin": 5.143,
          "end": 10.8
        }
      ]
    },
    {
      "id": "8.49.7",
      "mandala": 8,
      "sukta": 49,
      "rik": 7,
      "padas": [
        {
          "text": "यद्ध᳚ नू॒नं यद्वा᳚ य॒ज्ञे यद्वा᳚ पृथि॒व्यामधि᳚ ।",
          "begin": 0.0,
          "end": 5.387
        },
        {
          "text": "अतो᳚ नो य॒ज्ञमा॒शुभि᳚र्महेमत उ॒ग्र उ॒ग्रेभि॒रा ग᳚हि ॥",
          "begin": 5.387,
          "end": 10.36
        }
      ]
    },
    {
      "id": "8.49.8",
      "mandala": 8,
      "sukta": 49,
      "rik": 8,
      "padas": [
        {
          "text": "अ॒जि॒रासो॒ हर᳚यो॒ ये त᳚ आ॒शवो॒ वाता᳚ इव प्रस॒क्षिणः᳚ ।",
          "begin": 0.0,
          "end": 5.456
        },
        {
          "text": "येभि॒रप᳚त्यं॒ मनु᳚षः प॒रीय᳚से॒ येभि॒र्विश्वं॒ स्व᳚र्दृ॒शे ॥",
          "begin": 5.456,
          "end": 10.6
        }
      ]
    },
    {
      "id": "8.49.9",
      "mandala": 8,
      "sukta": 49,
      "rik": 9,
      "padas": [
        {
          "text": "ए॒ताव᳚तस्त ईमह॒ इन्द्र᳚ सु॒म्नस्य॒ गोम᳚तः ।",
          "begin": 0.0,
          "end": 3.324
        },
        {
          "text": "यथा॒ प्रावो᳚ मघव॒न्मेध्या᳚तिथिं॒ यथा॒ नीपा᳚तिथिं॒ धने᳚ ॥",
          "begin": 3.324,
          "end": 10.92
        }
      ]
    },
    {
      "id": "8.49.10",
      "mandala": 8,
      "sukta": 49,
      "rik": 10,
      "padas": [
        {
          "text": "यथा॒ कण्वे᳚ मघवन्त्र॒सद᳚स्यवि॒ यथा᳚ प॒क्थे दश᳚व्रजे ।",
          "begin": 0.0,
          "end": 6.287
        },
        {
          "text": "यथा॒ गोश᳚र्ये॒ अस᳚नोरृ॒जिश्व॒नीन्द्र॒ गोम॒द्धिर᳚ण्यवत् ॥",
          "begin": 6.287,
          "end": 13.2
        }
      ]
    }
  ]
}