{
  "mandala": 8,
  "sukta": 54,
  "verses": [
    {
      "id": "8.54.1",
      "mandala": 8,
      "sukta": 54,
      "rik": 1,
      "padas": [
        {
          "text": "ए॒तत्त᳚ इन्द्र वी॒र्यं᳚ गी॒र्भिर्गृ॒णन्ति᳚ का॒रवः᳚ ।",
          "begin": 0.0,
          "end": 7.398
        },
        {
          "text": "ते स्तोभ᳚न्त॒ ऊर्ज᳚मावन्घृत॒श्चुतं᳚ पौ॒रासो᳚ नक्षन्धी॒तिभि᳚ः ॥",
          "begin": 7.398,
          "end": 14.0
        }
      ]
    },
    {
      "id": "8.54.2",
      "mandala": 8,
      "sukta": 54,
      "rik": 2,
      "padas": [
        {
          "text": "नक्ष᳚न्त॒ इन्द्र॒मव᳚से सुकृ॒त्यया॒ येषां᳚ सु॒तेषु॒ मन्द᳚से ।",
          "begin": 0.0,
          "end": 5.715
        },
        {
          "text": "यथा᳚ संव॒र्ते अम᳚दो॒ यथा᳚ कृ॒श ए॒वास्मे इ᳚न्द्र मत्स्व ॥",
          "begin": 5.715,
          "end": 12.36
        }
      ]
    },
    {
      "id": "8.54.3",
      "mandala": 8,
      "sukta": 54,
      "rik": 3,
      "padas": [
        {
          "text": "आ नो॒ विश्वे᳚ स॒जोष᳚सो॒ देवा᳚सो॒ गन्त॒नोप᳚ नः ।",
          "begin": 0.0,
          "end": 3.621
        },
        {
          "text": "वस᳚वो रु॒द्रा अव᳚से न॒ आ ग᳚मञ्छृ॒ण्वन्तु᳚ म॒रुतो॒ हव᳚म् ॥",
          "begin": 3.621,
          "end": 10.8
        }
      ]
    },
    {
      "id": "8.54.4",
      "mandala": 8,
      "sukta": 54,
      "rik": 4,
      "padas": [
        {
          "text": "पू॒षा विष्णु॒र्हव᳚नं मे॒ सर᳚स्व॒त्यव᳚न्तु स॒प्त सिन्ध᳚वः ।",
          "begin": 0.0,
          "end": 4.538
        },
        {
          "text": "आपो॒ वात॒ः पर्व᳚तासो॒ वन॒स्पति᳚ः शृ॒णोतु᳚ पृथि॒वी हव᳚म् ॥",
          "begin": 4.538,
          "end": 10.28
        }
      ]
    },
    {
      "id": "8.54.5",
      "mandala": 8,
      "sukta": 54,
      "rik": 5,
      "padas": [
        {
          "text": "यदि᳚न्द्र॒ राधो॒ अस्ति᳚ ते॒ माघो᳚नं मघवत्तम ।",
          "begin": 0.0,
          "end": 5.354
        },
        {
          "text": "तेन᳚ नो बोधि सध॒माद्यो᳚ वृ॒धे भगो᳚ दा॒नाय᳚ वृत्रहन् ॥",
          "begin": 5.354,
          "end": 11.04
        }
      ]
    },
    {
      "id": "8.54.6",
      "mandala": 8,
      "sukta": 54,
      "rik": 6,
      "padas": [
        {
          "text": "आजि᳚पते नृपते॒ त्वमिद्धि नो॒ वाज॒ आ व᳚क्षि सुक्रतो ।",
          "begin": 0.0,
          "end": 5.506
        },
        {
          "text": "वी॒ती होत्रा᳚भिरु॒त दे॒ववी᳚तिभिः सस॒वांसो॒ वि शृ᳚ण्विरे ॥",
          "begin": 5.506,
          "end": 10.96
        }
      ]
    },
    {
      "id": "8.54.7",
      "mandala": 8,
      "sukta": 54,
      "rik": 7,
      "padas": [
        {
          "text": "सन्ति॒ ह्य१॒᳚र्य आ॒शिष॒ इन्द्र॒ आयु॒र्जना᳚नाम् ।",
          "begin": 0.0,
          "end": 5.558
        },
        {
          "text": "अ॒स्मान्न᳚क्षस्व मघव॒न्नुपाव᳚से धु॒क्षस्व᳚ पि॒प्युषी॒मिष᳚म् ॥",
          "begin": 5.558,
          "end": 10.68
        }
      ]
    },
    {
      "id": "8.54.8",
      "mandala": 8,
      "sukta": 54,
      "rik": 8,
      "padas": [
        {
          "text": "व॒यं त᳚ इन्द्र॒ स्तोमे᳚भिर्विधेम॒ त्वम॒स्माकं᳚ शतक्रतो ।",
          "begin": 0.0,
          "end": 4.362
        },
        {
          "text": "महि᳚ स्थू॒रं श᳚श॒यं राधो॒ अह्र᳚यं॒ प्रस्क᳚ण्वाय॒ नि तो᳚शय ॥",
          "begin": 4.362,
          "end": 13.6
        }
      ]
    }
  ]
}