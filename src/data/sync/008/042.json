{
  "mandala": 8,
  "sukta": 42,
  "verses": [
    {
      "id": "8.42.1",
      "mandala": 8,
      "sukta": 42,
      "rik": 1,
      "padas": [
        {
          "text": "अस्त᳚भ्ना॒द्द्यामसु᳚रो वि॒श्ववे᳚दा॒ अमि᳚मीत वरि॒माणं᳚ पृथि॒व्याः ।",
          "begin": 0.0,
          "end": 8.532
        },
        {
          "text": "आसी᳚द॒द्विश्वा॒ भुव᳚नानि स॒म्राड्विश्वेत्तानि॒ वरु᳚णस्य व्र॒तानि᳚ ॥",
          "begin": 8.532,
          "end": 14.64
        }
      ]
    },
    {
      "id": "8.42.2",
      "mandala": 8,
      "sukta": 42,
      "rik": 2,
      "padas": [
        {
          "text": "ए॒वा व᳚न्दस्व॒ वरु᳚णं बृ॒हन्तं᳚ नम॒स्या धीर᳚म॒मृत᳚स्य गो॒पाम् ।",
          "begin": 0.0,
          "end": 6.754
        },
        {
          "text": "स न॒ः शर्म᳚ त्रि॒वरू᳚थं॒ वि यं᳚सत्पा॒तं नो᳚ द्यावापृथिवी उ॒पस्थे᳚ ॥",
          "begin": 6.754,
          "end": 13.72
        }
      ]
    },
    {
      "id": "8.42.3",
      "mandala": 8,
      "sukta": 42,
      "rik": 3,
      "padas": [
        {
          "text": "इ॒मां धियं॒ शिक्ष᳚माणस्य देव॒ क्रतुं॒ दक्षं᳚ वरुण॒ सं शि᳚शाधि ।",
          "begin": 0.0,
          "end": 5.958
        },
        {
          "text": "ययाति॒ विश्वा᳚ दुरि॒ता तरे᳚म सु॒तर्मा᳚ण॒मधि॒ नावं᳚ रुहेम ॥",
          "begin": 5.958,
          "end": 12.44
        }
      ]
    },
    {
      "id": "8.42.4",
      "mandala": 8,
      "sukta": 42,
      "rik": 4,
      "padas": [
        {
          "text": "आ वां॒ ग्रावा᳚णो अश्विना धी॒भिर्विप्रा᳚ अचुच्यवुः ।",
          "begin": 0.0,
          "end": 6.634
        },
        {
          "text": "नास᳚त्या॒ सोम᳚पीतये॒ नभ᳚न्तामन्य॒के स᳚मे ॥",
          "begin": 6.634,
          "end": 10.92
        }
      ]
    },
    {
      "id": "8.42.5",
      "mandala": 8,
      "sukta": 42,
      "rik": 5,
      "padas": [
        {
          "text": "यथा᳚ वा॒मत्रि᳚रश्विना गी॒र्भिर्विप्रो॒ अजो᳚हवीत् ।",
          "begin": 0.0,
          "end": 6.481
        },
        {
          "text": "नास᳚त्या॒ सोम᳚पीतये॒ नभ᳚न्तामन्य॒के स᳚मे ॥",
          "begin": 6.481,
          "end": 10.76
        }
      ]
    },
    {
      "id": "8.42.6",
      "mandala": 8,
      "sukta": 42,
      "rik": 6,
      "padas": [
        {
          "text": "ए॒वा वा᳚मह्व ऊ॒तये॒ यथाहु᳚वन्त॒ मेधि᳚राः ।",
          "begin": 0.0,
          "end": 5.825
        },
        {
          "text": "नास᳚त्या॒ सोम᳚पीतये॒ नभ᳚न्तामन्य॒के स᳚मे ॥",
          "begin": 5.825,
          "end": 11.88
        }
      ]
    }
  ]
}