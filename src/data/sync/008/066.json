{
  "mandala": 8,
  "sukta": 66,
  "verses": [
    {
      "id": "8.66.1",
      "mandala": 8,
      "sukta": 66,
      "rik": 1,
      "padas": [
        {
          "text": "तरो᳚भिर्वो वि॒दद्व᳚सु॒मिन्द्रं᳚ स॒बाध᳚ ऊ॒तये᳚ ।",
          "begin": 0.0,
          "end": 6.82
        },
        {
          "text": "बृ॒हद्गाय᳚न्तः सु॒तसो᳚मे अध्व॒रे हु॒वे भरं॒ न का॒रिण᳚म् ॥",
          "begin": 6.82,
          "end": 15.52
        }
      ]
    },
    {
      "id": "8.66.2",
      "mandala": 8,
      "sukta": 66,
      "rik": 2,
      "padas": [
        {
          "text": "न यं दु॒ध्रा वर᳚न्ते॒ न स्थि॒रा मुरो॒ मदे᳚ सुशि॒प्रमन्ध᳚सः ।",
          "begin": 0.0,
          "end": 6.554
        },
        {
          "text": "य आ॒दृत्या᳚ शशमा॒नाय᳚ सुन्व॒ते दाता᳚ जरि॒त्र उ॒क्थ्य᳚म् ॥",
          "begin": 6.554,
          "end": 12.28
        }
      ]
    },
    {
      "id": "8.66.3",
      "mandala": 8,
      "sukta": 66,
      "rik": 3,
      "padas": [
        {
          "text": "यः श॒क्रो मृ॒क्षो अश्व्यो॒ यो वा॒ कीजो᳚ हिर॒ण्ययः᳚ ।",
          "begin": 0.0,
          "end": 5.931
        },
        {
          "text": "स ऊ॒र्वस्य᳚ रेजय॒त्यपा᳚वृति॒मिन्द्रो॒ गव्य᳚स्य वृत्र॒हा ॥",
          "begin": 5.931,
          "end": 11.2
        }
      ]
    },
    {
      "id": "8.66.4",
      "mandala": 8,
      "sukta": 66,
      "rik": 4,
      "padas": [
        {
          "text": "निखा᳚तं चि॒द्यः पु᳚रुसम्भृ॒तं वसूदिद्वप᳚ति दा॒शुषे᳚ ।",
          "begin": 0.0,
          "end": 5.347
        },
        {
          "text": "व॒ज्री सु᳚शि॒प्रो हर्य᳚श्व॒ इत्क᳚र॒दिन्द्र॒ः क्रत्वा॒ यथा॒ वश᳚त् ॥",
          "begin": 5.347,
          "end": 10.96
        }
      ]
    },
    {
      "id": "8.66.5",
      "mandala": 8,
      "sukta": 66,
      "rik": 5,
      "padas": [
        {
          "text": "यद्वा॒वन्थ᳚ पुरुष्टुत पु॒रा चि᳚च्छूर नृ॒णाम् ।",
          "begin": 0.0,
          "end": 4.147
        },
        {
          "text": "व॒यं तत्त᳚ इन्द्र॒ सं भ᳚रामसि य॒ज्ञमु॒क्थं तु॒रं वचः᳚ ॥",
          "begin": 4.147,
          "end": 9.12
        }
      ]
    },
    {
      "id": "8.66.6",
      "mandala": 8,
      "sukta": 66,
      "rik": 6,
      "padas": [
        {
          "text": "सचा॒ सोमे᳚षु पुरुहूत वज्रिवो॒ मदा᳚य द्युक्ष सोमपाः ।",
          "begin": 0.0,
          "end": 6.726
        },
        {
          "text": "त्वमिद्धि ब्र᳚ह्म॒कृते॒ काम्यं॒ वसु॒ देष्ठ᳚ः सुन्व॒ते भुवः᳚ ॥",
          "begin": 6.726,
          "end": 11.64
        }
      ]
    },
    {
      "id": "8.66.7",
      "mandala": 8,
      "sukta": 66,
      "rik": 7,
      "padas": [
        {
          "text": "व॒यमे᳚नमि॒दा ह्यो॑पी᳚पेमे॒ह व॒ज्रिण᳚म् ।",
          "begin": 0.0,
          "end": 5.549
        },
        {
          "text": "तस्मा᳚ उ अ॒द्य स᳚म॒ना सु॒तं भ॒रा नू॒नं भू᳚षत श्रु॒ते ॥",
          "begin": 5.549,
          "end": 10.96
        }
      ]
    },
    {
      "id": "8.66.8",
      "mandala": 8,
      "sukta": 66,
      "rik": 8,
      "padas": [
        {
          "text": "वृक᳚श्चिदस्य वार॒ण उ᳚रा॒मथि॒रा व॒युने᳚षु भूषति ।",
          "begin": 0.0,
          "end": 5.436
        },
        {
          "text": "सेमं न॒ः स्तोमं᳚ जुजुषा॒ण आ ग॒हीन्द्र॒ प्र चि॒त्रया᳚ धि॒या ॥",
          "begin": 5.436,
          "end": 10.92
        }
      ]
    },
    {
      "id": "8.66.9",
      "mandala": 8,
      "sukta": 66,
      "rik": 9,
      "padas": [
        {
          "text": "कदू॒ न्व१॒᳚स्याकृ᳚त॒मिन्द्र᳚स्यास्ति॒ पौंस्य᳚म् ।",
          "begin": 0.0,
          "end": 5.674
        },
        {
          "text": "केनो॒ नु कं॒ श्रोम᳚तेन॒ न शु᳚श्रुवे ज॒नुष॒ः परि᳚ वृत्र॒हा ॥",
          "begin": 5.674,
          "end": 10.6
        }
      ]
    },
    {
      "id": "8.66.10",
      "mandala": 8,
      "sukta": 66,
      "rik": 10,
      "padas": [
        {
          "text": "कदू᳚ म॒हीरधृ᳚ष्टा अस्य॒ तवि᳚षी॒ः कदु᳚ वृत्र॒घ्नो अस्तृ᳚तम् ।",
          "begin": 0.0,
          "end": 6.843
        },
        {
          "text": "इन्द्रो॒ विश्वा᳚न्बेक॒नाटाँ᳚ अह॒र्दृश᳚ उ॒त क्रत्वा᳚ प॒णीँर॒भि ॥",
          "begin": 6.843,
          "end": 13.16
        }
      ]
    },
    {
      "id": "8.66.11",
      "mandala": 8,
      "sukta": 66,
      "rik": 11,
      "padas": [
        {
          "text": "व॒यं घा᳚ ते॒ अपू॒र्व्येन्द्र॒ ब्रह्मा᳚णि वृत्रहन् ।",
          "begin": 0.0,
          "end": 6.113
        },
        {
          "text": "पु॒रू॒तमा᳚सः पुरुहूत वज्रिवो भृ॒तिं न प्र भ᳚रामसि ॥",
          "begin": 6.113,
          "end": 11.56
        }
      ]
    },
    {
      "id": "8.66.12",
      "mandala": 8,
      "sukta": 66,
      "rik": 12,
      "padas": [
        {
          "text": "पू॒र्वीश्चि॒द्धि त्वे तु᳚विकूर्मिन्ना॒शसो॒ हव᳚न्त इन्द्रो॒तयः᳚ ।",
          "begin": 0.0,
          "end": 7.087
        },
        {
          "text": "ति॒रश्चि᳚द॒र्यः सव॒ना व᳚सो गहि॒ शवि᳚ष्ठ श्रु॒धि मे॒ हव᳚म् ॥",
          "begin": 7.087,
          "end": 11.52
        }
      ]
    },
    {
      "id": "8.66.13",
      "mandala": 8,
      "sukta": 66,
      "rik": 13,
      "padas": [
        {
          "text": "व॒यं घा᳚ ते॒ त्वे इद्विन्द्र॒ विप्रा॒ अपि᳚ ष्मसि ।",
          "begin": 0.0,
          "end": 5.132
        },
        {
          "text": "न॒हि त्वद॒न्यः पु᳚रुहूत॒ कश्च॒न मघ᳚व॒न्नस्ति᳚ मर्डि॒ता ॥",
          "begin": 5.132,
          "end": 10.24
        }
      ]
    },
    {
      "id": "8.66.14",
      "mandala": 8,
      "sukta": 66,
      "rik": 14,
      "padas": [
        {
          "text": "त्वं नो᳚ अ॒स्या अम᳚तेरु॒त क्षु॒धो॒३॒᳚॑भिश᳚स्ते॒रव᳚ स्पृधि ।",
          "begin": 0.0,
          "end": 7.659
        },
        {
          "text": "त्वं न᳚ ऊ॒ती तव᳚ चि॒त्रया᳚ धि॒या शिक्षा᳚ शचिष्ठ गातु॒वित् ॥",
          "begin": 7.659,
          "end": 13.4
        }
      ]
    },
    {
      "id": "8.66.15",
      "mandala": 8,
      "sukta": 66,
      "rik": 15,
      "padas": [
        {
          "text": "सोम॒ इद्व᳚ः सु॒तो अ᳚स्तु॒ कल᳚यो॒ मा बि᳚भीतन ।",
          "begin": 0.0,
          "end": 5.671
        },
        {
          "text": "अपेदे॒ष ध्व॒स्माय᳚ति स्व॒यं घै॒षो अपा᳚यति ॥",
          "begin": 5.671,
          "end": 13.0
        }
      ]
    }
  ]
}