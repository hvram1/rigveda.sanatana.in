{
  "mandala": 8,
  "sukta": 39,
  "verses": [
    {
      "id": "8.39.1",
      "mandala": 8,
      "sukta": 39,
      "rik": 1,
      "padas": [
        {
          "text": "अ॒ग्निम᳚स्तोष्यृ॒ग्मिय᳚म॒ग्निमी॒ळा य॒जध्यै᳚ ।",
          "begin": 0.0,
          "end": 6.312
        },
        {
          "text": "अ॒ग्निर्दे॒वाँ अ᳚नक्तु न उ॒भे हि वि॒दथे᳚ क॒विर॒न्तश्चर᳚ति दू॒त्यं१॒᳚ नभ᳚न्तामन्य॒के स᳚मे ॥",
          "begin": 6.312,
          "end": 15.8
        }
      ]
    },
    {
      "id": "8.39.2",
      "mandala": 8,
      "sukta": 39,
      "rik": 2,
      "padas": [
        {
          "text": "न्य᳚ग्ने॒ नव्य᳚सा॒ वच᳚स्त॒नूषु॒ शंस᳚मेषाम् ।",
          "begin": 0.0,
          "end": 4.175
        },
        {
          "text": "न्यरा᳚ती॒ ररा᳚व्णां॒ विश्वा᳚ अ॒र्यो अरा᳚तीरि॒तो यु᳚च्छन्त्वा॒मुरो॒ नभ᳚न्तामन्य॒के स᳚मे ॥",
          "begin": 4.175,
          "end": 13.24
        }
      ]
    },
    {
      "id": "8.39.3",
      "mandala": 8,
      "sukta": 39,
      "rik": 3,
      "padas": [
        {
          "text": "अग्ने॒ मन्मा᳚नि॒ तुभ्यं॒ कं घृ॒तं न जु᳚ह्व आ॒सनि᳚ ।",
          "begin": 0.0,
          "end": 4.099
        },
        {
          "text": "स दे॒वेषु॒ प्र चि᳚किद्धि॒ त्वं ह्यसि᳚ पू॒र्व्यः शि॒वो दू॒तो वि॒वस्व᳚तो॒ नभ᳚न्तामन्य॒के स᳚मे ॥",
          "begin": 4.099,
          "end": 11.92
        }
      ]
    },
    {
      "id": "8.39.4",
      "mandala": 8,
      "sukta": 39,
      "rik": 4,
      "padas": [
        {
          "text": "तत्त᳚द॒ग्निर्वयो᳚ दधे॒ यथा᳚यथा कृप॒ण्यति᳚ ।",
          "begin": 0.0,
          "end": 4.828
        },
        {
          "text": "ऊ॒र्जाहु᳚ति॒र्वसू᳚नां॒ शं च॒ योश्च॒ मयो᳚ दधे॒ विश्व᳚स्यै दे॒वहू᳚त्यै॒ नभ᳚न्तामन्य॒के स᳚मे ॥",
          "begin": 4.828,
          "end": 12.96
        }
      ]
    },
    {
      "id": "8.39.5",
      "mandala": 8,
      "sukta": 39,
      "rik": 5,
      "padas": [
        {
          "text": "स चि᳚केत॒ सही᳚यसा॒ग्निश्चि॒त्रेण॒ कर्म᳚णा ।",
          "begin": 0.0,
          "end": 4.471
        },
        {
          "text": "स होता॒ शश्व᳚तीनां॒ दक्षि᳚णाभिर॒भीवृ᳚त इ॒नोति᳚ च प्रती॒व्यं१॒᳚ नभ᳚न्तामन्य॒के स᳚मे ॥",
          "begin": 4.471,
          "end": 11.88
        }
      ]
    },
    {
      "id": "8.39.6",
      "mandala": 8,
      "sukta": 39,
      "rik": 6,
      "padas": [
        {
          "text": "अ॒ग्निर्जा॒ता दे॒वाना᳚म॒ग्निर्वे᳚द॒ मर्ता᳚नामपी॒च्य᳚म् ।",
          "begin": 0.0,
          "end": 6.072
        },
        {
          "text": "अ॒ग्निः स द्र᳚विणो॒दा अ॒ग्निर्द्वारा॒ व्यू᳚र्णुते॒ स्वा᳚हुतो॒ नवी᳚यसा॒ नभ᳚न्तामन्य॒के स᳚मे ॥",
          "begin": 6.072,
          "end": 14.88
        }
      ]
    },
    {
      "id": "8.39.7",
      "mandala": 8,
      "sukta": 39,
      "rik": 7,
      "padas": [
        {
          "text": "अ॒ग्निर्दे॒वेषु॒ संव᳚सु॒ः स वि॒क्षु य॒ज्ञिया॒स्वा ।",
          "begin": 0.0,
          "end": 4.211
        },
        {
          "text": "स मु॒दा काव्या᳚ पु॒रु विश्वं॒ भूमे᳚व पुष्यति दे॒वो दे॒वेषु᳚ य॒ज्ञियो॒ नभ᳚न्तामन्य॒के स᳚मे ॥",
          "begin": 4.211,
          "end": 11.6
        }
      ]
    },
    {
      "id": "8.39.8",
      "mandala": 8,
      "sukta": 39,
      "rik": 8,
      "padas": [
        {
          "text": "यो अ॒ग्निः स॒प्तमा᳚नुषः श्रि॒तो विश्वे᳚षु॒ सिन्धु᳚षु ।",
          "begin": 0.0,
          "end": 4.607
        },
        {
          "text": "तमाग᳚न्म त्रिप॒स्त्यं म᳚न्धा॒तुर्द᳚स्यु॒हन्त᳚मम॒ग्निं य॒ज्ञेषु᳚ पू॒र्व्यं नभ᳚न्तामन्य॒के स᳚मे ॥",
          "begin": 4.607,
          "end": 13.24
        }
      ]
    },
    {
      "id": "8.39.9",
      "mandala": 8,
      "sukta": 39,
      "rik": 9,
      "padas": [
        {
          "text": "अ॒ग्निस्त्रीणि᳚ त्रि॒धातू॒न्या क्षे᳚ति वि॒दथा᳚ क॒विः ।",
          "begin": 0.0,
          "end": 5.203
        },
        {
          "text": "स त्रीँरे᳚काद॒शाँ इ॒ह यक्ष᳚च्च पि॒प्रय᳚च्च नो॒ विप्रो᳚ दू॒तः परि᳚ष्कृतो॒ नभ᳚न्तामन्य॒के स᳚मे ॥",
          "begin": 5.203,
          "end": 13.48
        }
      ]
    },
    {
      "id": "8.39.10",
      "mandala": 8,
      "sukta": 39,
      "rik": 10,
      "padas": [
        {
          "text": "त्वं नो᳚ अग्न आ॒युषु॒ त्वं दे॒वेषु᳚ पूर्व्य॒ वस्व॒ एक᳚ इरज्यसि ।",
          "begin": 0.0,
          "end": 6.257
        },
        {
          "text": "त्वामापः᳚ परि॒स्रुत॒ः परि᳚ यन्ति॒ स्वसे᳚तवो॒ नभ᳚न्तामन्य॒के स᳚मे ॥",
          "begin": 6.257,
          "end": 13.76
        }
      ]
    }
  ]
}