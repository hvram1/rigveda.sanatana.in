{
  "mandala": 8,
  "sukta": 87,
  "verses": [
    {
      "id": "8.87.1",
      "mandala": 8,
      "sukta": 87,
      "rik": 1,
      "padas": [
        {
          "text": "द्यु॒म्नी वां॒ स्तोमो᳚ अश्विना॒ क्रिवि॒र्न सेक॒ आ ग᳚तम् ।",
          "begin": 0.0,
          "end": 7.896
        },
        {
          "text": "मध्व᳚ः सु॒तस्य॒ स दि॒वि प्रि॒यो न᳚रा पा॒तं गौ॒रावि॒वेरि᳚णे ॥",
          "begin": 7.896,
          "end": 13.16
        }
      ]
    },
    {
      "id": "8.87.2",
      "mandala": 8,
      "sukta": 87,
      "rik": 2,
      "padas": [
        {
          "text": "पिब᳚तं घ॒र्मं मधु᳚मन्तमश्वि॒ना ब॒र्हिः सी᳚दतं नरा ।",
          "begin": 0.0,
          "end": 5.998
        },
        {
          "text": "ता म᳚न्दसा॒ना मनु᳚षो दुरो॒ण आ नि पा᳚तं॒ वेद᳚सा॒ वयः᳚ ॥",
          "begin": 5.998,
          "end": 12.16
        }
      ]
    },
    {
      "id": "8.87.3",
      "mandala": 8,
      "sukta": 87,
      "rik": 3,
      "padas": [
        {
          "text": "आ वां॒ विश्वा᳚भिरू॒तिभि᳚ः प्रि॒यमे᳚धा अहूषत ।",
          "begin": 0.0,
          "end": 6.184
        },
        {
          "text": "ता व॒र्तिर्या᳚त॒मुप᳚ वृ॒क्तब᳚र्हिषो॒ जुष्टं᳚ य॒ज्ञं दिवि᳚ष्टिषु ॥",
          "begin": 6.184,
          "end": 12.24
        }
      ]
    },
    {
      "id": "8.87.4",
      "mandala": 8,
      "sukta": 87,
      "rik": 4,
      "padas": [
        {
          "text": "पिब᳚तं॒ सोमं॒ मधु᳚मन्तमश्वि॒ना ब॒र्हिः सी᳚दतं सु॒मत् ।",
          "begin": 0.0,
          "end": 4.894
        },
        {
          "text": "ता वा᳚वृधा॒ना उप᳚ सुष्टु॒तिं दि॒वो ग॒न्तं गौ॒रावि॒वेरि᳚णम् ॥",
          "begin": 4.894,
          "end": 12.0
        }
      ]
    },
    {
      "id": "8.87.5",
      "mandala": 8,
      "sukta": 87,
      "rik": 5,
      "padas": [
        {
          "text": "आ नू॒नं या᳚तमश्वि॒नाश्वे᳚भिः प्रुषि॒तप्सु᳚भिः ।",
          "begin": 0.0,
          "end": 5.572
        },
        {
          "text": "दस्रा॒ हिर᳚ण्यवर्तनी शुभस्पती पा॒तं सोम᳚मृतावृधा ॥",
          "begin": 5.572,
          "end": 11.44
        }
      ]
    },
    {
      "id": "8.87.6",
      "mandala": 8,
      "sukta": 87,
      "rik": 6,
      "padas": [
        {
          "text": "व॒यं हि वां॒ हवा᳚महे विप॒न्यवो॒ विप्रा᳚सो॒ वाज᳚सातये ।",
          "begin": 0.0,
          "end": 6.414
        },
        {
          "text": "ता व॒ल्गू द॒स्रा पु᳚रु॒दंस᳚सा धि॒याश्वि᳚ना श्रु॒ष्ट्या ग᳚तम् ॥",
          "begin": 6.414,
          "end": 14.12
        }
      ]
    }
  ]
}