{
  "mandala": 8,
  "sukta": 95,
  "verses": [
    {
      "id": "8.95.1",
      "mandala": 8,
      "sukta": 95,
      "rik": 1,
      "padas": [
        {
          "text": "आ त्वा॒ गिरो᳚ र॒थीरि॒वास्थु᳚ः सु॒तेषु᳚ गिर्वणः ।",
          "begin": 0.0,
          "end": 5.277
        },
        {
          "text": "अ॒भि त्वा॒ सम᳚नूष॒तेन्द्र᳚ व॒त्सं न मा॒तरः᳚ ॥",
          "begin": 5.277,
          "end": 12.8
        }
      ]
    },
    {
      "id": "8.95.2",
      "mandala": 8,
      "sukta": 95,
      "rik": 2,
      "padas": [
        {
          "text": "आ त्वा᳚ शु॒क्रा अ᳚चुच्यवुः सु॒तास᳚ इन्द्र गिर्वणः ।",
          "begin": 0.0,
          "end": 4.943
        },
        {
          "text": "पिबा॒ त्व१॒᳚स्यान्ध᳚स॒ इन्द्र॒ विश्वा᳚सु ते हि॒तम् ॥",
          "begin": 4.943,
          "end": 10.16
        }
      ]
    },
    {
      "id": "8.95.3",
      "mandala": 8,
      "sukta": 95,
      "rik": 3,
      "padas": [
        {
          "text": "पिबा॒ सोमं॒ मदा᳚य॒ कमिन्द्र᳚ श्ये॒नाभृ᳚तं सु॒तम् ।",
          "begin": 0.0,
          "end": 4.934
        },
        {
          "text": "त्वं हि शश्व᳚तीनां॒ पती॒ राजा᳚ वि॒शामसि᳚ ॥",
          "begin": 4.934,
          "end": 9.0
        }
      ]
    },
    {
      "id": "8.95.4",
      "mandala": 8,
      "sukta": 95,
      "rik": 4,
      "padas": [
        {
          "text": "श्रु॒धी हवं᳚ तिर॒श्च्या इन्द्र॒ यस्त्वा᳚ सप॒र्यति᳚ ।",
          "begin": 0.0,
          "end": 5.365
        },
        {
          "text": "सु॒वीर्य᳚स्य॒ गोम᳚तो रा॒यस्पू᳚र्धि म॒हाँ अ᳚सि ॥",
          "begin": 5.365,
          "end": 9.88
        }
      ]
    },
    {
      "id": "8.95.5",
      "mandala": 8,
      "sukta": 95,
      "rik": 5,
      "padas": [
        {
          "text": "इन्द्र॒ यस्ते॒ नवी᳚यसीं॒ गिरं᳚ म॒न्द्रामजी᳚जनत् ।",
          "begin": 0.0,
          "end": 5.209
        },
        {
          "text": "चि॒कि॒त्विन्म᳚नसं॒ धियं᳚ प्र॒त्नामृ॒तस्य᳚ पि॒प्युषी᳚म् ॥",
          "begin": 5.209,
          "end": 10.44
        }
      ]
    },
    {
      "id": "8.95.6",
      "mandala": 8,
      "sukta": 95,
      "rik": 6,
      "padas": [
        {
          "text": "तमु᳚ ष्टवाम॒ यं गिर॒ इन्द्र᳚मु॒क्थानि᳚ वावृ॒धुः ।",
          "begin": 0.0,
          "end": 4.538
        },
        {
          "text": "पु॒रूण्य᳚स्य॒ पौंस्या॒ सिषा᳚सन्तो वनामहे ॥",
          "begin": 4.538,
          "end": 8.6
        }
      ]
    },
    {
      "id": "8.95.7",
      "mandala": 8,
      "sukta": 95,
      "rik": 7,
      "padas": [
        {
          "text": "एतो॒ न्विन्द्रं॒ स्तवा᳚म शु॒द्धं शु॒द्धेन॒ साम्ना᳚ ।",
          "begin": 0.0,
          "end": 5.892
        },
        {
          "text": "शु॒द्धैरु॒क्थैर्वा᳚वृ॒ध्वांसं᳚ शु॒द्ध आ॒शीर्वा᳚न्ममत्तु ॥",
          "begin": 5.892,
          "end": 11.88
        }
      ]
    },
    {
      "id": "8.95.8",
      "mandala": 8,
      "sukta": 95,
      "rik": 8,
      "padas": [
        {
          "text": "इन्द्र᳚ शु॒द्धो न॒ आ ग᳚हि शु॒द्धः शु॒द्धाभि᳚रू॒तिभि᳚ः ।",
          "begin": 0.0,
          "end": 4.763
        },
        {
          "text": "शु॒द्धो र॒यिं नि धा᳚रय शु॒द्धो म᳚मद्धि सो॒म्यः ॥",
          "begin": 4.763,
          "end": 8.84
        }
      ]
    },
    {
      "id": "8.95.9",
      "mandala": 8,
      "sukta": 95,
      "rik": 9,
      "padas": [
        {
          "text": "इन्द्र᳚ शु॒द्धो हि नो᳚ र॒यिं शु॒द्धो रत्ना᳚नि दा॒शुषे᳚ ।",
          "begin": 0.0,
          "end": 5.73
        },
        {
          "text": "शु॒द्धो वृ॒त्राणि᳚ जिघ्नसे शु॒द्धो वाजं᳚ सिषाससि ॥",
          "begin": 5.73,
          "end": 11.2
        }
      ]
    }
  ]
}