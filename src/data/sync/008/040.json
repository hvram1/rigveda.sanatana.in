{
  "mandala": 8,
  "sukta": 40,
  "verses": [
    {
      "id": "8.40.1",
      "mandala": 8,
      "sukta": 40,
      "rik": 1,
      "padas": [
        {
          "text": "इन्द्रा᳚ग्नी यु॒वं सु न॒ः सह᳚न्ता॒ दास᳚थो र॒यिम् ।",
          "begin": 0.0,
          "end": 7.267
        },
        {
          "text": "येन᳚ दृ॒ळ्हा स॒मत्स्वा वी॒ळु चि᳚त्साहिषी॒मह्य॒ग्निर्वने᳚व॒ वात॒ इन्नभ᳚न्तामन्य॒के स᳚मे ॥",
          "begin": 7.267,
          "end": 15.36
        }
      ]
    },
    {
      "id": "8.40.2",
      "mandala": 8,
      "sukta": 40,
      "rik": 2,
      "padas": [
        {
          "text": "न॒हि वां᳚ व॒व्रया᳚म॒हे॑थेन्द्र॒मिद्य᳚जामहे॒ शवि᳚ष्ठं नृ॒णां नर᳚म् ।",
          "begin": 0.0,
          "end": 6.541
        },
        {
          "text": "स नः᳚ क॒दा चि॒दर्व᳚ता॒ गम॒दा वाज᳚सातये॒ गम॒दा मे॒धसा᳚तये॒ नभ᳚न्तामन्य॒के स᳚मे ॥",
          "begin": 6.541,
          "end": 13.48
        }
      ]
    },
    {
      "id": "8.40.3",
      "mandala": 8,
      "sukta": 40,
      "rik": 3,
      "padas": [
        {
          "text": "ता हि मध्यं॒ भरा᳚णामिन्द्रा॒ग्नी अ᳚धिक्षि॒तः ।",
          "begin": 0.0,
          "end": 4.54
        },
        {
          "text": "ता उ᳚ कवित्व॒ना क॒वी पृ॒च्छ्यमा᳚ना सखीय॒ते सं धी॒तम᳚श्नुतं नरा॒ नभ᳚न्तामन्य॒के स᳚मे ॥",
          "begin": 4.54,
          "end": 12.76
        }
      ]
    },
    {
      "id": "8.40.4",
      "mandala": 8,
      "sukta": 40,
      "rik": 4,
      "padas": [
        {
          "text": "अ॒भ्य᳚र्च नभाक॒वदि᳚न्द्रा॒ग्नी य॒जसा᳚ गि॒रा ।",
          "begin": 0.0,
          "end": 4.838
        },
        {
          "text": "ययो॒र्विश्व᳚मि॒दं जग᳚दि॒यं द्यौः पृ᳚थि॒वी म॒ह्यु१॒᳚पस्थे᳚ बिभृ॒तो वसु॒ नभ᳚न्तामन्य॒के स᳚मे ॥",
          "begin": 4.838,
          "end": 13.0
        }
      ]
    },
    {
      "id": "8.40.5",
      "mandala": 8,
      "sukta": 40,
      "rik": 5,
      "padas": [
        {
          "text": "प्र ब्रह्मा᳚णि नभाक॒वदि᳚न्द्रा॒ग्निभ्या᳚मिरज्यत ।",
          "begin": 0.0,
          "end": 5.594
        },
        {
          "text": "या स॒प्तबु᳚ध्नमर्ण॒वं जि॒ह्मबा᳚रमपोर्णु॒त इन्द्र॒ ईशा᳚न॒ ओज᳚सा॒ नभ᳚न्तामन्य॒के स᳚मे ॥",
          "begin": 5.594,
          "end": 13.4
        }
      ]
    },
    {
      "id": "8.40.6",
      "mandala": 8,
      "sukta": 40,
      "rik": 6,
      "padas": [
        {
          "text": "अपि᳚ वृश्च पुराण॒वद्व्र॒तते᳚रिव गुष्पि॒तमोजो᳚ दा॒सस्य᳚ दम्भय ।",
          "begin": 0.0,
          "end": 6.169
        },
        {
          "text": "व॒यं तद᳚स्य॒ सम्भृ᳚तं॒ वस्विन्द्रे᳚ण॒ वि भ᳚जेमहि॒ नभ᳚न्तामन्य॒के स᳚मे ॥",
          "begin": 6.169,
          "end": 11.88
        }
      ]
    },
    {
      "id": "8.40.7",
      "mandala": 8,
      "sukta": 40,
      "rik": 7,
      "padas": [
        {
          "text": "यदि᳚न्द्रा॒ग्नी जना᳚ इ॒मे वि॒ह्वय᳚न्ते॒ तना᳚ गि॒रा ।",
          "begin": 0.0,
          "end": 5.75
        },
        {
          "text": "अ॒स्माके᳚भि॒र्नृभि᳚र्व॒यं सा᳚स॒ह्याम᳚ पृतन्य॒तो व᳚नु॒याम᳚ वनुष्य॒तो नभ᳚न्तामन्य॒के स᳚मे ॥",
          "begin": 5.75,
          "end": 13.44
        }
      ]
    },
    {
      "id": "8.40.8",
      "mandala": 8,
      "sukta": 40,
      "rik": 8,
      "padas": [
        {
          "text": "या नु श्वे॒ताव॒वो दि॒व उ॒च्चरा᳚त॒ उप॒ द्युभि᳚ः ।",
          "begin": 0.0,
          "end": 4.48
        },
        {
          "text": "इ॒न्द्रा॒ग्न्योरनु᳚ व्र॒तमुहा᳚ना यन्ति॒ सिन्ध᳚वो॒ यान्त्सीं᳚ ब॒न्धादमु᳚ञ्चतां॒ नभ᳚न्तामन्य॒के स᳚मे ॥",
          "begin": 4.48,
          "end": 13.4
        }
      ]
    },
    {
      "id": "8.40.9",
      "mandala": 8,
      "sukta": 40,
      "rik": 9,
      "padas": [
        {
          "text": "पू॒र्वीष्ट᳚ इ॒न्द्रोप᳚मातयः पू॒र्वीरु॒त प्रश᳚स्तय॒ः सूनो᳚ हि॒न्वस्य᳚ हरिवः ।",
          "begin": 0.0,
          "end": 7.42
        },
        {
          "text": "वस्वो᳚ वी॒रस्या॒पृचो॒ या नु साध᳚न्त नो॒ धियो॒ नभ᳚न्तामन्य॒के स᳚मे ॥",
          "begin": 7.42,
          "end": 13.48
        }
      ]
    },
    {
      "id": "8.40.10",
      "mandala": 8,
      "sukta": 40,
      "rik": 10,
      "padas": [
        {
          "text": "तं शि᳚शीता सुवृ॒क्तिभि᳚स्त्वे॒षं सत्वा᳚नमृ॒ग्मिय᳚म् ।",
          "begin": 0.0,
          "end": 4.768
        },
        {
          "text": "उ॒तो नु चि॒द्य ओज᳚सा॒ शुष्ण᳚स्या॒ण्डानि॒ भेद᳚ति॒ जेष॒त्स्व᳚र्वतीर॒पो नभ᳚न्तामन्य॒के स᳚मे ॥",
          "begin": 4.768,
          "end": 12.56
        }
      ]
    },
    {
      "id": "8.40.11",
      "mandala": 8,
      "sukta": 40,
      "rik": 11,
      "padas": [
        {
          "text": "तं शि᳚शीता स्वध्व॒रं स॒त्यं सत्वा᳚नमृ॒त्विय᳚म् ।",
          "begin": 0.0,
          "end": 5.269
        },
        {
          "text": "उ॒तो नु चि॒द्य ओह᳚त आ॒ण्डा शुष्ण᳚स्य॒ भेद॒त्यजै॒ः स्व᳚र्वतीर॒पो नभ᳚न्तामन्य॒के स᳚मे ॥",
          "begin": 5.269,
          "end": 12.48
        }
      ]
    },
    {
      "id": "8.40.12",
      "mandala": 8,
      "sukta": 40,
      "rik": 12,
      "padas": [
        {
          "text": "ए॒वेन्द्रा॒ग्निभ्यां᳚ पितृ॒वन्नवी᳚यो मन्धातृ॒वद᳚ङ्गिर॒स्वद᳚वाचि ।",
          "begin": 0.0,
          "end": 7.278
        },
        {
          "text": "त्रि॒धातु᳚ना॒ शर्म᳚णा पातम॒स्मान्व॒यं स्या᳚म॒ पत᳚यो रयी॒णाम् ॥",
          "begin": 7.278,
          "end": 15.96
        }
      ]
    }
  ]
}