{
  "mandala": 8,
  "sukta": 27,
  "verses": [
    {
      "id": "8.27.1",
      "mandala": 8,
      "sukta": 27,
      "rik": 1,
      "padas": [
        {
          "text": "अ॒ग्निरु॒क्थे पु॒रोहि᳚तो॒ ग्रावा᳚णो ब॒र्हिर᳚ध्व॒रे ।",
          "begin": 0.0,
          "end": 9.048
        },
        {
          "text": "ऋ॒चा या᳚मि म॒रुतो॒ ब्रह्म᳚ण॒स्पतिं᳚ दे॒वाँ अवो॒ वरे᳚ण्यम् ॥",
          "begin": 9.048,
          "end": 16.24
        }
      ]
    },
    {
      "id": "8.27.2",
      "mandala": 8,
      "sukta": 27,
      "rik": 2,
      "padas": [
        {
          "text": "आ प॒शुं गा᳚सि पृथि॒वीं वन॒स्पती᳚नु॒षासा॒ नक्त॒मोष᳚धीः ।",
          "begin": 0.0,
          "end": 7.096
        },
        {
          "text": "विश्वे᳚ च नो वसवो विश्ववेदसो धी॒नां भू᳚त प्रावि॒तारः᳚ ॥",
          "begin": 7.096,
          "end": 14.36
        }
      ]
    },
    {
      "id": "8.27.3",
      "mandala": 8,
      "sukta": 27,
      "rik": 3,
      "padas": [
        {
          "text": "प्र सू न᳚ एत्वध्व॒रो॒३॒᳚॑ग्ना दे॒वेषु᳚ पू॒र्व्यः ।",
          "begin": 0.0,
          "end": 6.832
        },
        {
          "text": "आ॒दि॒त्येषु॒ प्र वरु᳚णे धृ॒तव्र᳚ते म॒रुत्सु᳚ वि॒श्वभा᳚नुषु ॥",
          "begin": 6.832,
          "end": 13.04
        }
      ]
    },
    {
      "id": "8.27.4",
      "mandala": 8,
      "sukta": 27,
      "rik": 4,
      "padas": [
        {
          "text": "विश्वे॒ हि ष्मा॒ मन᳚वे वि॒श्ववे᳚दसो॒ भुव᳚न्वृ॒धे रि॒शाद᳚सः ।",
          "begin": 0.0,
          "end": 6.942
        },
        {
          "text": "अरि᳚ष्टेभिः पा॒युभि᳚र्विश्ववेदसो॒ यन्ता᳚ नो॑वृ॒कं छ॒र्दिः ॥",
          "begin": 6.942,
          "end": 13.04
        }
      ]
    },
    {
      "id": "8.27.5",
      "mandala": 8,
      "sukta": 27,
      "rik": 5,
      "padas": [
        {
          "text": "आ नो᳚ अ॒द्य सम᳚नसो॒ गन्ता॒ विश्वे᳚ स॒जोष᳚सः ।",
          "begin": 0.0,
          "end": 6.177
        },
        {
          "text": "ऋ॒चा गि॒रा मरु᳚तो॒ देव्यदि᳚ते॒ सद᳚ने॒ पस्त्ये᳚ महि ॥",
          "begin": 6.177,
          "end": 11.36
        }
      ]
    },
    {
      "id": "8.27.6",
      "mandala": 8,
      "sukta": 27,
      "rik": 6,
      "padas": [
        {
          "text": "अ॒भि प्रि॒या म᳚रुतो॒ या वो॒ अश्व्या᳚ ह॒व्या मि᳚त्र प्रया॒थन᳚ ।",
          "begin": 0.0,
          "end": 5.77
        },
        {
          "text": "आ ब॒र्हिरिन्द्रो॒ वरु᳚णस्तु॒रा नर᳚ आदि॒त्यासः᳚ सदन्तु नः ॥",
          "begin": 5.77,
          "end": 12.04
        }
      ]
    },
    {
      "id": "8.27.7",
      "mandala": 8,
      "sukta": 27,
      "rik": 7,
      "padas": [
        {
          "text": "व॒यं वो᳚ वृ॒क्तब᳚र्हिषो हि॒तप्र᳚यस आनु॒षक् ।",
          "begin": 0.0,
          "end": 5.278
        },
        {
          "text": "सु॒तसो᳚मासो वरुण हवामहे मनु॒ष्वदि॒द्धाग्न᳚यः ॥",
          "begin": 5.278,
          "end": 10.56
        }
      ]
    },
    {
      "id": "8.27.8",
      "mandala": 8,
      "sukta": 27,
      "rik": 8,
      "padas": [
        {
          "text": "आ प्र या᳚त॒ मरु᳚तो॒ विष्णो॒ अश्वि᳚ना॒ पूष॒न्माकी᳚नया धि॒या ।",
          "begin": 0.0,
          "end": 7.374
        },
        {
          "text": "इन्द्र॒ आ या᳚तु प्रथ॒मः स᳚नि॒ष्युभि॒र्वृषा॒ यो वृ᳚त्र॒हा गृ॒णे ॥",
          "begin": 7.374,
          "end": 13.08
        }
      ]
    },
    {
      "id": "8.27.9",
      "mandala": 8,
      "sukta": 27,
      "rik": 9,
      "padas": [
        {
          "text": "वि नो᳚ देवासो अद्रु॒हो॑च्छि᳚द्रं॒ शर्म᳚ यच्छत ।",
          "begin": 0.0,
          "end": 6.025
        },
        {
          "text": "न यद्दू॒राद्व᳚सवो॒ नू चि॒दन्ति᳚तो॒ वरू᳚थमाद॒धर्ष᳚ति ॥",
          "begin": 6.025,
          "end": 11.6
        }
      ]
    },
    {
      "id": "8.27.10",
      "mandala": 8,
      "sukta": 27,
      "rik": 10,
      "padas": [
        {
          "text": "अस्ति॒ हि वः᳚ सजा॒त्यं᳚ रिशादसो॒ देवा᳚सो॒ अस्त्याप्य᳚म् ।",
          "begin": 0.0,
          "end": 7.107
        },
        {
          "text": "प्र ण॒ः पूर्व᳚स्मै सुवि॒ताय᳚ वोचत म॒क्षू सु॒म्नाय॒ नव्य᳚से ॥",
          "begin": 7.107,
          "end": 12.72
        }
      ]
    },
    {
      "id": "8.27.11",
      "mandala": 8,
      "sukta": 27,
      "rik": 11,
      "padas": [
        {
          "text": "इ॒दा हि व॒ उप᳚स्तुतिमि॒दा वा॒मस्य᳚ भ॒क्तये᳚ ।",
          "begin": 0.0,
          "end": 5.105
        },
        {
          "text": "उप᳚ वो विश्ववेदसो नम॒स्युराँ असृ॒क्ष्यन्या᳚मिव ॥",
          "begin": 5.105,
          "end": 10.24
        }
      ]
    },
    {
      "id": "8.27.12",
      "mandala": 8,
      "sukta": 27,
      "rik": 12,
      "padas": [
        {
          "text": "उदु॒ ष्य वः᳚ सवि॒ता सु᳚प्रणीत॒यो॑स्था᳚दू॒र्ध्वो वरे᳚ण्यः ।",
          "begin": 0.0,
          "end": 6.62
        },
        {
          "text": "नि द्वि॒पाद॒श्चतु᳚ष्पादो अ॒र्थिनो॑वि᳚श्रन्पतयि॒ष्णवः᳚ ॥",
          "begin": 6.62,
          "end": 11.92
        }
      ]
    },
    {
      "id": "8.27.13",
      "mandala": 8,
      "sukta": 27,
      "rik": 13,
      "padas": [
        {
          "text": "दे॒वंदे᳚वं॒ वो॑व᳚से दे॒वंदे᳚वम॒भिष्ट᳚ये ।",
          "begin": 0.0,
          "end": 5.003
        },
        {
          "text": "दे॒वंदे᳚वं हुवेम॒ वाज᳚सातये गृ॒णन्तो᳚ दे॒व्या धि॒या ॥",
          "begin": 5.003,
          "end": 12.2
        }
      ]
    },
    {
      "id": "8.27.14",
      "mandala": 8,
      "sukta": 27,
      "rik": 14,
      "padas": [
        {
          "text": "दे॒वासो॒ हि ष्मा॒ मन᳚वे॒ सम᳚न्यवो॒ विश्वे᳚ सा॒कं सरा᳚तयः ।",
          "begin": 0.0,
          "end": 7.528
        },
        {
          "text": "ते नो᳚ अ॒द्य ते अ᳚प॒रं तु॒चे तु नो॒ भव᳚न्तु वरिवो॒विदः᳚ ॥",
          "begin": 7.528,
          "end": 13.6
        }
      ]
    },
    {
      "id": "8.27.15",
      "mandala": 8,
      "sukta": 27,
      "rik": 15,
      "padas": [
        {
          "text": "प्र वः᳚ शंसाम्यद्रुहः सं॒स्थ उप᳚स्तुतीनाम् ।",
          "begin": 0.0,
          "end": 4.832
        },
        {
          "text": "न तं धू॒र्तिर्व᳚रुण मित्र॒ मर्त्यं॒ यो वो॒ धाम॒भ्यो॑वि᳚धत् ॥",
          "begin": 4.832,
          "end": 10.32
        }
      ]
    },
    {
      "id": "8.27.16",
      "mandala": 8,
      "sukta": 27,
      "rik": 16,
      "padas": [
        {
          "text": "प्र स क्षयं᳚ तिरते॒ वि म॒हीरिषो॒ यो वो॒ वरा᳚य॒ दाश᳚ति ।",
          "begin": 0.0,
          "end": 5.981
        },
        {
          "text": "प्र प्र॒जाभि᳚र्जायते॒ धर्म᳚ण॒स्पर्यरि᳚ष्ट॒ः सर्व᳚ एधते ॥",
          "begin": 5.981,
          "end": 11.4
        }
      ]
    },
    {
      "id": "8.27.17",
      "mandala": 8,
      "sukta": 27,
      "rik": 17,
      "padas": [
        {
          "text": "ऋ॒ते स वि᳚न्दते यु॒धः सु॒गेभि᳚र्या॒त्यध्व᳚नः ।",
          "begin": 0.0,
          "end": 3.461
        },
        {
          "text": "अ॒र्य॒मा मि॒त्रो वरु᳚ण॒ः सरा᳚तयो॒ यं त्राय᳚न्ते स॒जोष᳚सः ॥",
          "begin": 3.461,
          "end": 11.52
        }
      ]
    },
    {
      "id": "8.27.18",
      "mandala": 8,
      "sukta": 27,
      "rik": 18,
      "padas": [
        {
          "text": "अज्रे᳚ चिदस्मै कृणुथा॒ न्यञ्च᳚नं दु॒र्गे चि॒दा सु᳚सर॒णम् ।",
          "begin": 0.0,
          "end": 6.146
        },
        {
          "text": "ए॒षा चि᳚दस्माद॒शनि᳚ः प॒रो नु सास्रे᳚धन्ती॒ वि न᳚श्यतु ॥",
          "begin": 6.146,
          "end": 11.44
        }
      ]
    },
    {
      "id": "8.27.19",
      "mandala": 8,
      "sukta": 27,
      "rik": 19,
      "padas": [
        {
          "text": "यद॒द्य सूर्य᳚ उद्य॒ति प्रिय᳚क्षत्रा ऋ॒तं द॒ध ।",
          "begin": 0.0,
          "end": 4.875
        },
        {
          "text": "यन्नि॒म्रुचि᳚ प्र॒बुधि᳚ विश्ववेदसो॒ यद्वा᳚ म॒ध्यंदि᳚ने दि॒वः ॥",
          "begin": 4.875,
          "end": 10.4
        }
      ]
    },
    {
      "id": "8.27.20",
      "mandala": 8,
      "sukta": 27,
      "rik": 20,
      "padas": [
        {
          "text": "यद्वा᳚भिपि॒त्वे अ᳚सुरा ऋ॒तं य॒ते छ॒र्दिर्ये॒म वि दा॒शुषे᳚ ।",
          "begin": 0.0,
          "end": 6.914
        },
        {
          "text": "व॒यं तद्वो᳚ वसवो विश्ववेदस॒ उप᳚ स्थेयाम॒ मध्य॒ आ ॥",
          "begin": 6.914,
          "end": 12.2
        }
      ]
    },
    {
      "id": "8.27.21",
      "mandala": 8,
      "sukta": 27,
      "rik": 21,
      "padas": [
        {
          "text": "यद॒द्य सूर॒ उदि᳚ते॒ यन्म॒ध्यंदि᳚न आ॒तुचि᳚ ।",
          "begin": 0.0,
          "end": 4.414
        },
        {
          "text": "वा॒मं ध॒त्थ मन᳚वे विश्ववेदसो॒ जुह्वा᳚नाय॒ प्रचे᳚तसे ॥",
          "begin": 4.414,
          "end": 10.44
        }
      ]
    },
    {
      "id": "8.27.22",
      "mandala": 8,
      "sukta": 27,
      "rik": 22,
      "padas": [
        {
          "text": "व॒यं तद्व᳚ः सम्राज॒ आ वृ᳚णीमहे पु॒त्रो न ब᳚हु॒पाय्य᳚म् ।",
          "begin": 0.0,
          "end": 7.439
        },
        {
          "text": "अ॒श्याम॒ तदा᳚दित्या॒ जुह्व᳚तो ह॒विर्येन॒ वस्यो॒॑नशा᳚महै ॥",
          "begin": 7.439,
          "end": 19.8
        }
      ]
    }
  ]
}