{
  "mandala": 8,
  "sukta": 74,
  "verses": [
    {
      "id": "8.74.1",
      "mandala": 8,
      "sukta": 74,
      "rik": 1,
      "padas": [
        {
          "text": "वि॒शोवि᳚शो वो॒ अति᳚थिं वाज॒यन्त᳚ः पुरुप्रि॒यम् ।",
          "begin": 0.0,
          "end": 7.641
        },
        {
          "text": "अ॒ग्निं वो॒ दुर्यं॒ वचः᳚ स्तु॒षे शू॒षस्य॒ मन्म᳚भिः ॥",
          "begin": 7.641,
          "end": 13.48
        }
      ]
    },
    {
      "id": "8.74.2",
      "mandala": 8,
      "sukta": 74,
      "rik": 2,
      "padas": [
        {
          "text": "यं जना᳚सो ह॒विष्म᳚न्तो मि॒त्रं न स॒र्पिरा᳚सुतिम् ।",
          "begin": 0.0,
          "end": 5.964
        },
        {
          "text": "प्र॒शंस᳚न्ति॒ प्रश᳚स्तिभिः ॥",
          "begin": 5.964,
          "end": 9.56
        }
      ]
    },
    {
      "id": "8.74.3",
      "mandala": 8,
      "sukta": 74,
      "rik": 3,
      "padas": [
        {
          "text": "पन्यां᳚सं जा॒तवे᳚दसं॒ यो दे॒वता॒त्युद्य᳚ता ।",
          "begin": 0.0,
          "end": 6.655
        },
        {
          "text": "ह॒व्यान्यैर᳚यद्दि॒वि ॥",
          "begin": 6.655,
          "end": 9.24
        }
      ]
    },
    {
      "id": "8.74.4",
      "mandala": 8,
      "sukta": 74,
      "rik": 4,
      "padas": [
        {
          "text": "आग᳚न्म वृत्र॒हन्त᳚मं॒ ज्येष्ठ᳚म॒ग्निमान᳚वम् ।",
          "begin": 0.0,
          "end": 5.405
        },
        {
          "text": "यस्य᳚ श्रु॒तर्वा᳚ बृ॒हन्ना॒र्क्षो अनी᳚क॒ एध᳚ते ॥",
          "begin": 5.405,
          "end": 11.28
        }
      ]
    },
    {
      "id": "8.74.5",
      "mandala": 8,
      "sukta": 74,
      "rik": 5,
      "padas": [
        {
          "text": "अ॒मृतं᳚ जा॒तवे᳚दसं ति॒रस्तमां᳚सि दर्श॒तम् ।",
          "begin": 0.0,
          "end": 5.75
        },
        {
          "text": "घृ॒ताह᳚वन॒मीड्य᳚म् ॥",
          "begin": 5.75,
          "end": 9.08
        }
      ]
    },
    {
      "id": "8.74.6",
      "mandala": 8,
      "sukta": 74,
      "rik": 6,
      "padas": [
        {
          "text": "स॒बाधो॒ यं जना᳚ इ॒मे॒३॒᳚॑ग्निं ह॒व्येभि॒रीळ᳚ते ।",
          "begin": 0.0,
          "end": 7.747
        },
        {
          "text": "जुह्वा᳚नासो य॒तस्रु᳚चः ॥",
          "begin": 7.747,
          "end": 11.16
        }
      ]
    },
    {
      "id": "8.74.7",
      "mandala": 8,
      "sukta": 74,
      "rik": 7,
      "padas": [
        {
          "text": "इ॒यं ते॒ नव्य᳚सी म॒तिरग्ने॒ अधा᳚य्य॒स्मदा ।",
          "begin": 0.0,
          "end": 5.122
        },
        {
          "text": "मन्द्र॒ सुजा᳚त॒ सुक्र॒तो॑मू᳚र॒ दस्माति᳚थे ॥",
          "begin": 5.122,
          "end": 10.44
        }
      ]
    },
    {
      "id": "8.74.8",
      "mandala": 8,
      "sukta": 74,
      "rik": 8,
      "padas": [
        {
          "text": "सा ते᳚ अग्ने॒ शंत᳚मा॒ चनि᳚ष्ठा भवतु प्रि॒या ।",
          "begin": 0.0,
          "end": 5.726
        },
        {
          "text": "तया᳚ वर्धस्व॒ सुष्टु᳚तः ॥",
          "begin": 5.726,
          "end": 9.0
        }
      ]
    },
    {
      "id": "8.74.9",
      "mandala": 8,
      "sukta": 74,
      "rik": 9,
      "padas": [
        {
          "text": "सा द्यु॒म्नैर्द्यु॒म्निनी᳚ बृ॒हदुपो᳚प॒ श्रव᳚सि॒ श्रवः᳚ ।",
          "begin": 0.0,
          "end": 6.573
        },
        {
          "text": "दधी᳚त वृत्र॒तूर्ये᳚ ॥",
          "begin": 6.573,
          "end": 10.32
        }
      ]
    },
    {
      "id": "8.74.10",
      "mandala": 8,
      "sukta": 74,
      "rik": 10,
      "padas": [
        {
          "text": "अश्व॒मिद्गां र᳚थ॒प्रां त्वे॒षमिन्द्रं॒ न सत्प᳚तिम् ।",
          "begin": 0.0,
          "end": 5.812
        },
        {
          "text": "यस्य॒ श्रवां᳚सि॒ तूर्व᳚थ॒ पन्य᳚म्पन्यं च कृ॒ष्टयः᳚ ॥",
          "begin": 5.812,
          "end": 11.2
        }
      ]
    },
    {
      "id": "8.74.11",
      "mandala": 8,
      "sukta": 74,
      "rik": 11,
      "padas": [
        {
          "text": "यं त्वा᳚ गो॒पव᳚नो गि॒रा चनि᳚ष्ठदग्ने अङ्गिरः ।",
          "begin": 0.0,
          "end": 6.35
        },
        {
          "text": "स पा᳚वक श्रुधी॒ हव᳚म् ॥",
          "begin": 6.35,
          "end": 9.44
        }
      ]
    },
    {
      "id": "8.74.12",
      "mandala": 8,
      "sukta": 74,
      "rik": 12,
      "padas": [
        {
          "text": "यं त्वा॒ जना᳚स॒ ईळ᳚ते स॒बाधो॒ वाज᳚सातये ।",
          "begin": 0.0,
          "end": 7.257
        },
        {
          "text": "स बो᳚धि वृत्र॒तूर्ये᳚ ॥",
          "begin": 7.257,
          "end": 9.08
        }
      ]
    },
    {
      "id": "8.74.13",
      "mandala": 8,
      "sukta": 74,
      "rik": 13,
      "padas": [
        {
          "text": "अ॒हं हु᳚वा॒न आ॒र्क्षे श्रु॒तर्व᳚णि मद॒च्युति᳚ ।",
          "begin": 0.0,
          "end": 5.372
        },
        {
          "text": "शर्धां᳚सीव स्तुका॒विनां᳚ मृ॒क्षा शी॒र्षा च᳚तु॒र्णाम् ॥",
          "begin": 5.372,
          "end": 11.28
        }
      ]
    },
    {
      "id": "8.74.14",
      "mandala": 8,
      "sukta": 74,
      "rik": 14,
      "padas": [
        {
          "text": "मां च॒त्वार᳚ आ॒शव॒ः शवि᳚ष्ठस्य द्रवि॒त्नवः᳚ ।",
          "begin": 0.0,
          "end": 5.856
        },
        {
          "text": "सु॒रथा᳚सो अ॒भि प्रयो॒ वक्ष॒न्वयो॒ न तुग्र्य᳚म् ॥",
          "begin": 5.856,
          "end": 11.2
        }
      ]
    },
    {
      "id": "8.74.15",
      "mandala": 8,
      "sukta": 74,
      "rik": 15,
      "padas": [
        {
          "text": "स॒त्यमित्त्वा᳚ महेनदि॒ परु॒ष्ण्यव᳚ देदिशम् ।",
          "begin": 0.0,
          "end": 4.729
        },
        {
          "text": "नेमा᳚पो अश्व॒दात᳚र॒ः शवि᳚ष्ठादस्ति॒ मर्त्य᳚ः ॥",
          "begin": 4.729,
          "end": 11.72
        }
      ]
    }
  ]
}