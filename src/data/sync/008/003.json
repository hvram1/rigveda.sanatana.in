{
  "mandala": 8,
  "sukta": 3,
  "verses": [
    {
      "id": "8.3.1",
      "mandala": 8,
      "sukta": 3,
      "rik": 1,
      "padas": [
        {
          "text": "पिबा᳚ सु॒तस्य᳚ र॒सिनो॒ मत्स्वा᳚ न इन्द्र॒ गोम᳚तः ।",
          "begin": 0.0,
          "end": 9.084
        },
        {
          "text": "आ॒पिर्नो᳚ बोधि सध॒माद्यो᳚ वृ॒धे॒३॒᳚॑स्माँ अ᳚वन्तु ते॒ धियः᳚ ॥",
          "begin": 9.084,
          "end": 18.08
        }
      ]
    },
    {
      "id": "8.3.2",
      "mandala": 8,
      "sukta": 3,
      "rik": 2,
      "padas": [
        {
          "text": "भू॒याम᳚ ते सुम॒तौ वा॒जिनो᳚ व॒यं मा नः᳚ स्तर॒भिमा᳚तये ।",
          "begin": 0.0,
          "end": 6.699
        },
        {
          "text": "अ॒स्माञ्चि॒त्राभि᳚रवताद॒भिष्टि᳚भि॒रा नः᳚ सु॒म्नेषु᳚ यामय ॥",
          "begin": 6.699,
          "end": 12.28
        }
      ]
    },
    {
      "id": "8.3.3",
      "mandala": 8,
      "sukta": 3,
      "rik": 3,
      "padas": [
        {
          "text": "इ॒मा उ᳚ त्वा पुरूवसो॒ गिरो᳚ वर्धन्तु॒ या मम᳚ ।",
          "begin": 0.0,
          "end": 6.499
        },
        {
          "text": "पा॒व॒कव᳚र्णा॒ः शुच᳚यो विप॒श्चितो॒॑भि स्तोमै᳚रनूषत ॥",
          "begin": 6.499,
          "end": 11.36
        }
      ]
    },
    {
      "id": "8.3.4",
      "mandala": 8,
      "sukta": 3,
      "rik": 4,
      "padas": [
        {
          "text": "अ॒यं स॒हस्र॒मृषि᳚भि॒ः सह᳚स्कृतः समु॒द्र इ᳚व पप्रथे ।",
          "begin": 0.0,
          "end": 5.521
        },
        {
          "text": "स॒त्यः सो अ᳚स्य महि॒मा गृ᳚णे॒ शवो᳚ य॒ज्ञेषु᳚ विप्र॒राज्ये᳚ ॥",
          "begin": 5.521,
          "end": 11.88
        }
      ]
    },
    {
      "id": "8.3.5",
      "mandala": 8,
      "sukta": 3,
      "rik": 5,
      "padas": [
        {
          "text": "इन्द्र॒मिद्दे॒वता᳚तय॒ इन्द्रं᳚ प्रय॒त्य᳚ध्व॒रे ।",
          "begin": 0.0,
          "end": 5.564
        },
        {
          "text": "इन्द्रं᳚ समी॒के व॒निनो᳚ हवामह॒ इन्द्रं॒ धन᳚स्य सा॒तये᳚ ॥",
          "begin": 5.564,
          "end": 12.12
        }
      ]
    },
    {
      "id": "8.3.6",
      "mandala": 8,
      "sukta": 3,
      "rik": 6,
      "padas": [
        {
          "text": "इन्द्रो᳚ म॒ह्ना रोद᳚सी पप्रथ॒च्छव॒ इन्द्र॒ः सूर्य᳚मरोचयत् ।",
          "begin": 0.0,
          "end": 6.865
        },
        {
          "text": "इन्द्रे᳚ ह॒ विश्वा॒ भुव᳚नानि येमिर॒ इन्द्रे᳚ सुवा॒नास॒ इन्द᳚वः ॥",
          "begin": 6.865,
          "end": 13.2
        }
      ]
    },
    {
      "id": "8.3.7",
      "mandala": 8,
      "sukta": 3,
      "rik": 7,
      "padas": [
        {
          "text": "अ॒भि त्वा᳚ पू॒र्वपी᳚तय॒ इन्द्र॒ स्तोमे᳚भिरा॒यवः᳚ ।",
          "begin": 0.0,
          "end": 6.714
        },
        {
          "text": "स॒मी॒ची॒नास᳚ ऋ॒भव॒ः सम᳚स्वरन्रु॒द्रा गृ᳚णन्त॒ पूर्व्य᳚म् ॥",
          "begin": 6.714,
          "end": 12.6
        }
      ]
    },
    {
      "id": "8.3.8",
      "mandala": 8,
      "sukta": 3,
      "rik": 8,
      "padas": [
        {
          "text": "अ॒स्येदिन्द्रो᳚ वावृधे॒ वृष्ण्यं॒ शवो॒ मदे᳚ सु॒तस्य॒ विष्ण᳚वि ।",
          "begin": 0.0,
          "end": 7.174
        },
        {
          "text": "अ॒द्या तम᳚स्य महि॒मान᳚मा॒यवो॑नु᳚ ष्टुवन्ति पू॒र्वथा᳚ ॥",
          "begin": 7.174,
          "end": 12.4
        }
      ]
    },
    {
      "id": "8.3.9",
      "mandala": 8,
      "sukta": 3,
      "rik": 9,
      "padas": [
        {
          "text": "तत्त्वा᳚ यामि सु॒वीर्यं॒ तद्ब्रह्म᳚ पू॒र्वचि᳚त्तये ।",
          "begin": 0.0,
          "end": 5.774
        },
        {
          "text": "येना॒ यति᳚भ्यो॒ भृग᳚वे॒ धने᳚ हि॒ते येन॒ प्रस्क᳚ण्व॒मावि᳚थ ॥",
          "begin": 5.774,
          "end": 12.0
        }
      ]
    },
    {
      "id": "8.3.10",
      "mandala": 8,
      "sukta": 3,
      "rik": 10,
      "padas": [
        {
          "text": "येना᳚ समु॒द्रमसृ᳚जो म॒हीर॒पस्तदि᳚न्द्र॒ वृष्णि᳚ ते॒ शवः᳚ ।",
          "begin": 0.0,
          "end": 6.593
        },
        {
          "text": "स॒द्यः सो अ᳚स्य महि॒मा न सं॒नशे॒ यं क्षो॒णीर᳚नुचक्र॒दे ॥",
          "begin": 6.593,
          "end": 12.56
        }
      ]
    },
    {
      "id": "8.3.11",
      "mandala": 8,
      "sukta": 3,
      "rik": 11,
      "padas": [
        {
          "text": "श॒ग्धी न᳚ इन्द्र॒ यत्त्वा᳚ र॒यिं यामि᳚ सु॒वीर्य᳚म् ।",
          "begin": 0.0,
          "end": 5.981
        },
        {
          "text": "श॒ग्धि वाजा᳚य प्रथ॒मं सिषा᳚सते श॒ग्धि स्तोमा᳚य पूर्व्य ॥",
          "begin": 5.981,
          "end": 12.68
        }
      ]
    },
    {
      "id": "8.3.12",
      "mandala": 8,
      "sukta": 3,
      "rik": 12,
      "padas": [
        {
          "text": "श॒ग्धी नो᳚ अ॒स्य यद्ध᳚ पौ॒रमावि᳚थ॒ धिय᳚ इन्द्र॒ सिषा᳚सतः ।",
          "begin": 0.0,
          "end": 6.743
        },
        {
          "text": "श॒ग्धि यथा॒ रुश᳚मं॒ श्याव᳚कं॒ कृप॒मिन्द्र॒ प्राव॒ः स्व᳚र्णरम् ॥",
          "begin": 6.743,
          "end": 12.56
        }
      ]
    },
    {
      "id": "8.3.13",
      "mandala": 8,
      "sukta": 3,
      "rik": 13,
      "padas": [
        {
          "text": "कन्नव्यो᳚ अत॒सीनां᳚ तु॒रो गृ᳚णीत॒ मर्त्य᳚ः ।",
          "begin": 0.0,
          "end": 6.24
        },
        {
          "text": "न॒ही न्व᳚स्य महि॒मान᳚मिन्द्रि॒यं स्व᳚र्गृ॒णन्त᳚ आन॒शुः ॥",
          "begin": 6.24,
          "end": 11.32
        }
      ]
    },
    {
      "id": "8.3.14",
      "mandala": 8,
      "sukta": 3,
      "rik": 14,
      "padas": [
        {
          "text": "कदु᳚ स्तु॒वन्त᳚ ऋतयन्त दे॒वत॒ ऋषि॒ः को विप्र᳚ ओहते ।",
          "begin": 0.0,
          "end": 5.677
        },
        {
          "text": "क॒दा हवं᳚ मघवन्निन्द्र सुन्व॒तः कदु᳚ स्तुव॒त आ ग᳚मः ॥",
          "begin": 5.677,
          "end": 11.08
        }
      ]
    },
    {
      "id": "8.3.15",
      "mandala": 8,
      "sukta": 3,
      "rik": 15,
      "padas": [
        {
          "text": "उदु॒ त्ये मधु᳚मत्तमा॒ गिर॒ः स्तोमा᳚स ईरते ।",
          "begin": 0.0,
          "end": 5.699
        },
        {
          "text": "स॒त्रा॒जितो᳚ धन॒सा अक्षि᳚तोतयो वाज॒यन्तो॒ रथा᳚ इव ॥",
          "begin": 5.699,
          "end": 12.2
        }
      ]
    },
    {
      "id": "8.3.16",
      "mandala": 8,
      "sukta": 3,
      "rik": 16,
      "padas": [
        {
          "text": "कण्वा᳚ इव॒ भृग᳚व॒ः सूर्या᳚ इव॒ विश्व॒मिद्धी॒तमा᳚नशुः ।",
          "begin": 0.0,
          "end": 7.305
        },
        {
          "text": "इन्द्रं॒ स्तोमे᳚भिर्म॒हय᳚न्त आ॒यवः᳚ प्रि॒यमे᳚धासो अस्वरन् ॥",
          "begin": 7.305,
          "end": 14.68
        }
      ]
    },
    {
      "id": "8.3.17",
      "mandala": 8,
      "sukta": 3,
      "rik": 17,
      "padas": [
        {
          "text": "यु॒क्ष्वा हि वृ᳚त्रहन्तम॒ हरी᳚ इन्द्र परा॒वतः᳚ ।",
          "begin": 0.0,
          "end": 5.653
        },
        {
          "text": "अ॒र्वा॒ची॒नो म᳚घव॒न्त्सोम᳚पीतय उ॒ग्र ऋ॒ष्वेभि॒रा ग᳚हि ॥",
          "begin": 5.653,
          "end": 11.2
        }
      ]
    },
    {
      "id": "8.3.18",
      "mandala": 8,
      "sukta": 3,
      "rik": 18,
      "padas": [
        {
          "text": "इ॒मे हि ते᳚ का॒रवो᳚ वाव॒शुर्धि॒या विप्रा᳚सो मे॒धसा᳚तये ।",
          "begin": 0.0,
          "end": 8.074
        },
        {
          "text": "स त्वं नो᳚ मघवन्निन्द्र गिर्वणो वे॒नो न शृ᳚णुधी॒ हव᳚म् ॥",
          "begin": 8.074,
          "end": 14.28
        }
      ]
    },
    {
      "id": "8.3.19",
      "mandala": 8,
      "sukta": 3,
      "rik": 19,
      "padas": [
        {
          "text": "निरि᳚न्द्र बृह॒तीभ्यो᳚ वृ॒त्रं धनु᳚भ्यो अस्फुरः ।",
          "begin": 0.0,
          "end": 5.722
        },
        {
          "text": "निरर्बु᳚दस्य॒ मृग᳚यस्य मा॒यिनो॒ निः पर्व᳚तस्य॒ गा आ᳚जः ॥",
          "begin": 5.722,
          "end": 12.48
        }
      ]
    },
    {
      "id": "8.3.20",
      "mandala": 8,
      "sukta": 3,
      "rik": 20,
      "padas": [
        {
          "text": "निर॒ग्नयो᳚ रुरुचु॒र्निरु॒ सूर्यो॒ निः सोम᳚ इन्द्रि॒यो रसः᳚ ।",
          "begin": 0.0,
          "end": 6.891
        },
        {
          "text": "निर॒न्तरि᳚क्षादधमो म॒हामहिं᳚ कृ॒षे तदि᳚न्द्र॒ पौंस्य᳚म् ॥",
          "begin": 6.891,
          "end": 13.2
        }
      ]
    },
    {
      "id": "8.3.21",
      "mandala": 8,
      "sukta": 3,
      "rik": 21,
      "padas": [
        {
          "text": "यं मे॒ दुरिन्द्रो᳚ म॒रुत॒ः पाक᳚स्थामा॒ कौर᳚याणः ।",
          "begin": 0.0,
          "end": 6.166
        },
        {
          "text": "विश्वे᳚षां॒ त्मना॒ शोभि᳚ष्ठ॒मुपे᳚व दि॒वि धाव᳚मानम् ॥",
          "begin": 6.166,
          "end": 11.76
        }
      ]
    },
    {
      "id": "8.3.22",
      "mandala": 8,
      "sukta": 3,
      "rik": 22,
      "padas": [
        {
          "text": "रोहि᳚तं मे॒ पाक᳚स्थामा सु॒धुरं᳚ कक्ष्य॒प्राम् ।",
          "begin": 0.0,
          "end": 5.614
        },
        {
          "text": "अदा᳚द्रा॒यो वि॒बोध᳚नम् ॥",
          "begin": 5.614,
          "end": 9.08
        }
      ]
    },
    {
      "id": "8.3.23",
      "mandala": 8,
      "sukta": 3,
      "rik": 23,
      "padas": [
        {
          "text": "यस्मा᳚ अ॒न्ये दश॒ प्रति॒ धुरं॒ वह᳚न्ति॒ वह्न᳚यः ।",
          "begin": 0.0,
          "end": 6.046
        },
        {
          "text": "अस्तं॒ वयो॒ न तुग्र्य᳚म् ॥",
          "begin": 6.046,
          "end": 8.8
        }
      ]
    },
    {
      "id": "8.3.24",
      "mandala": 8,
      "sukta": 3,
      "rik": 24,
      "padas": [
        {
          "text": "आ॒त्मा पि॒तुस्त॒नूर्वास᳚ ओजो॒दा अ॒भ्यञ्ज᳚नम् ।",
          "begin": 0.0,
          "end": 5.99
        },
        {
          "text": "तु॒रीय॒मिद्रोहि᳚तस्य॒ पाक᳚स्थामानं भो॒जं दा॒तार᳚मब्रवम् ॥",
          "begin": 5.99,
          "end": 15.36
        }
      ]
    }
  ]
}