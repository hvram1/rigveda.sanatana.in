{
  "mandala": 8,
  "sukta": 15,
  "verses": [
    {
      "id": "8.15.1",
      "mandala": 8,
      "sukta": 15,
      "rik": 1,
      "padas": [
        {
          "text": "तम्व॒भि प्र गा᳚यत पुरुहू॒तं पु᳚रुष्टु॒तम् ।",
          "begin": 0.0,
          "end": 10.473
        },
        {
          "text": "इन्द्रं᳚ गी॒र्भिस्त᳚वि॒षमा वि᳚वासत ॥",
          "begin": 10.473,
          "end": 15.28
        }
      ]
    },
    {
      "id": "8.15.2",
      "mandala": 8,
      "sukta": 15,
      "rik": 2,
      "padas": [
        {
          "text": "यस्य᳚ द्वि॒बर्ह᳚सो बृ॒हत्सहो᳚ दा॒धार॒ रोद᳚सी ।",
          "begin": 0.0,
          "end": 5.728
        },
        {
          "text": "गि॒रीँरज्राँ᳚ अ॒पः स्व᳚र्वृषत्व॒ना ॥",
          "begin": 5.728,
          "end": 10.08
        }
      ]
    },
    {
      "id": "8.15.3",
      "mandala": 8,
      "sukta": 15,
      "rik": 3,
      "padas": [
        {
          "text": "स रा᳚जसि पुरुष्टुतँ॒ एको᳚ वृ॒त्राणि᳚ जिघ्नसे ।",
          "begin": 0.0,
          "end": 5.207
        },
        {
          "text": "इन्द्र॒ जैत्रा᳚ श्रव॒स्या᳚ च॒ यन्त᳚वे ॥",
          "begin": 5.207,
          "end": 10.6
        }
      ]
    },
    {
      "id": "8.15.4",
      "mandala": 8,
      "sukta": 15,
      "rik": 4,
      "padas": [
        {
          "text": "तं ते॒ मदं᳚ गृणीमसि॒ वृष᳚णं पृ॒त्सु सा᳚स॒हिम् ।",
          "begin": 0.0,
          "end": 5.175
        },
        {
          "text": "उ॒ लो॒क॒कृ॒त्नुम᳚द्रिवो हरि॒श्रिय᳚म् ॥",
          "begin": 5.175,
          "end": 9.2
        }
      ]
    },
    {
      "id": "8.15.5",
      "mandala": 8,
      "sukta": 15,
      "rik": 5,
      "padas": [
        {
          "text": "येन॒ ज्योतीं᳚ष्या॒यवे॒ मन᳚वे च वि॒वेदि᳚थ ।",
          "begin": 0.0,
          "end": 4.557
        },
        {
          "text": "म॒न्दा॒नो अ॒स्य ब॒र्हिषो॒ वि रा᳚जसि ॥",
          "begin": 4.557,
          "end": 9.16
        }
      ]
    },
    {
      "id": "8.15.6",
      "mandala": 8,
      "sukta": 15,
      "rik": 6,
      "padas": [
        {
          "text": "तद॒द्या चि᳚त्त उ॒क्थिनो॑नु᳚ ष्टुवन्ति पू॒र्वथा᳚ ।",
          "begin": 0.0,
          "end": 4.769
        },
        {
          "text": "वृष᳚पत्नीर॒पो ज᳚या दि॒वेदि᳚वे ॥",
          "begin": 4.769,
          "end": 8.12
        }
      ]
    },
    {
      "id": "8.15.7",
      "mandala": 8,
      "sukta": 15,
      "rik": 7,
      "padas": [
        {
          "text": "तव॒ त्यदि᳚न्द्रि॒यं बृ॒हत्तव॒ शुष्म᳚मु॒त क्रतु᳚म् ।",
          "begin": 0.0,
          "end": 5.306
        },
        {
          "text": "वज्रं᳚ शिशाति धि॒षणा॒ वरे᳚ण्यम् ॥",
          "begin": 5.306,
          "end": 9.16
        }
      ]
    },
    {
      "id": "8.15.8",
      "mandala": 8,
      "sukta": 15,
      "rik": 8,
      "padas": [
        {
          "text": "तव॒ द्यौरि᳚न्द्र॒ पौंस्यं᳚ पृथि॒वी व᳚र्धति॒ श्रवः᳚ ।",
          "begin": 0.0,
          "end": 4.695
        },
        {
          "text": "त्वामाप॒ः पर्व᳚तासश्च हिन्विरे ॥",
          "begin": 4.695,
          "end": 9.32
        }
      ]
    },
    {
      "id": "8.15.9",
      "mandala": 8,
      "sukta": 15,
      "rik": 9,
      "padas": [
        {
          "text": "त्वां विष्णु᳚र्बृ॒हन्क्षयो᳚ मि॒त्रो गृ᳚णाति॒ वरु᳚णः ।",
          "begin": 0.0,
          "end": 5.978
        },
        {
          "text": "त्वां शर्धो᳚ मद॒त्यनु॒ मारु᳚तम् ॥",
          "begin": 5.978,
          "end": 9.64
        }
      ]
    },
    {
      "id": "8.15.10",
      "mandala": 8,
      "sukta": 15,
      "rik": 10,
      "padas": [
        {
          "text": "त्वं वृषा॒ जना᳚नां॒ मंहि᳚ष्ठ इन्द्र जज्ञिषे ।",
          "begin": 0.0,
          "end": 5.299
        },
        {
          "text": "स॒त्रा विश्वा᳚ स्वप॒त्यानि᳚ दधिषे ॥",
          "begin": 5.299,
          "end": 9.16
        }
      ]
    },
    {
      "id": "8.15.11",
      "mandala": 8,
      "sukta": 15,
      "rik": 11,
      "padas": [
        {
          "text": "स॒त्रा त्वं पु᳚रुष्टुतँ॒ एको᳚ वृ॒त्राणि᳚ तोशसे ।",
          "begin": 0.0,
          "end": 6.042
        },
        {
          "text": "नान्य इन्द्रा॒त्कर᳚णं॒ भूय᳚ इन्वति ॥",
          "begin": 6.042,
          "end": 9.8
        }
      ]
    },
    {
      "id": "8.15.12",
      "mandala": 8,
      "sukta": 15,
      "rik": 12,
      "padas": [
        {
          "text": "यदि᳚न्द्र मन्म॒शस्त्वा॒ नाना॒ हव᳚न्त ऊ॒तये᳚ ।",
          "begin": 0.0,
          "end": 5.908
        },
        {
          "text": "अ॒स्माके᳚भि॒र्नृभि॒रत्रा॒ स्व᳚र्जय ॥",
          "begin": 5.908,
          "end": 9.92
        }
      ]
    },
    {
      "id": "8.15.13",
      "mandala": 8,
      "sukta": 15,
      "rik": 13,
      "padas": [
        {
          "text": "अरं॒ क्षया᳚य नो म॒हे विश्वा᳚ रू॒पाण्या᳚वि॒शन् ।",
          "begin": 0.0,
          "end": 6.587
        },
        {
          "text": "इन्द्रं॒ जैत्रा᳚य हर्षया॒ शची॒पति᳚म् ॥",
          "begin": 6.587,
          "end": 12.96
        }
      ]
    }
  ]
}