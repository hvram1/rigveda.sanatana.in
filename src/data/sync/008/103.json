{
  "mandala": 8,
  "sukta": 103,
  "verses": [
    {
      "id": "8.103.1",
      "mandala": 8,
      "sukta": 103,
      "rik": 1,
      "padas": [
        {
          "text": "अद᳚र्शि गातु॒वित्त᳚मो॒ यस्मि᳚न्व्र॒तान्या᳚द॒धुः ।",
          "begin": 0.0,
          "end": 3.346
        },
        {
          "text": "उपो॒ षु जा॒तमार्य᳚स्य॒ वर्ध᳚नम॒ग्निं न᳚क्षन्त नो॒ गिरः᳚ ॥",
          "begin": 3.346,
          "end": 14.36
        }
      ]
    },
    {
      "id": "8.103.2",
      "mandala": 8,
      "sukta": 103,
      "rik": 2,
      "padas": [
        {
          "text": "प्र दैवो᳚दासो अ॒ग्निर्दे॒वाँ अच्छा॒ न म॒ज्मना᳚ ।",
          "begin": 0.0,
          "end": 6.264
        },
        {
          "text": "अनु᳚ मा॒तरं᳚ पृथि॒वीं वि वा᳚वृते त॒स्थौ नाक᳚स्य॒ सान᳚वि ॥",
          "begin": 6.264,
          "end": 11.8
        }
      ]
    },
    {
      "id": "8.103.3",
      "mandala": 8,
      "sukta": 103,
      "rik": 3,
      "padas": [
        {
          "text": "यस्मा॒द्रेज᳚न्त कृ॒ष्टय᳚श्च॒र्कृत्या᳚नि कृण्व॒तः ।",
          "begin": 0.0,
          "end": 6.098
        },
        {
          "text": "स॒ह॒स्र॒सां मे॒धसा᳚ताविव॒ त्मना॒ग्निं धी॒भिः स᳚पर्यत ॥",
          "begin": 6.098,
          "end": 11.48
        }
      ]
    },
    {
      "id": "8.103.4",
      "mandala": 8,
      "sukta": 103,
      "rik": 4,
      "padas": [
        {
          "text": "प्र यं रा॒ये निनी᳚षसि॒ मर्तो॒ यस्ते᳚ वसो॒ दाश᳚त् ।",
          "begin": 0.0,
          "end": 6.083
        },
        {
          "text": "स वी॒रं ध᳚त्ते अग्न उक्थशं॒सिनं॒ त्मना᳚ सहस्रपो॒षिण᳚म् ॥",
          "begin": 6.083,
          "end": 11.96
        }
      ]
    },
    {
      "id": "8.103.5",
      "mandala": 8,
      "sukta": 103,
      "rik": 5,
      "padas": [
        {
          "text": "स दृ॒ळ्हे चि᳚द॒भि तृ᳚णत्ति॒ वाज॒मर्व᳚ता॒ स ध᳚त्ते॒ अक्षि᳚ति॒ श्रवः᳚ ।",
          "begin": 0.0,
          "end": 6.641
        },
        {
          "text": "त्वे दे᳚व॒त्रा सदा᳚ पुरूवसो॒ विश्वा᳚ वा॒मानि᳚ धीमहि ॥",
          "begin": 6.641,
          "end": 12.2
        }
      ]
    },
    {
      "id": "8.103.6",
      "mandala": 8,
      "sukta": 103,
      "rik": 6,
      "padas": [
        {
          "text": "यो विश्वा॒ दय᳚ते॒ वसु॒ होता᳚ म॒न्द्रो जना᳚नाम् ।",
          "begin": 0.0,
          "end": 5.169
        },
        {
          "text": "मधो॒र्न पात्रा᳚ प्रथ॒मान्य᳚स्मै॒ प्र स्तोमा᳚ यन्त्य॒ग्नये᳚ ॥",
          "begin": 5.169,
          "end": 11.88
        }
      ]
    },
    {
      "id": "8.103.7",
      "mandala": 8,
      "sukta": 103,
      "rik": 7,
      "padas": [
        {
          "text": "अश्वं॒ न गी॒र्भी र॒थ्यं᳚ सु॒दान᳚वो मर्मृ॒ज्यन्ते᳚ देव॒यवः᳚ ।",
          "begin": 0.0,
          "end": 7.023
        },
        {
          "text": "उ॒भे तो॒के तन᳚ये दस्म विश्पते॒ पर्षि॒ राधो᳚ म॒घोना᳚म् ॥",
          "begin": 7.023,
          "end": 12.4
        }
      ]
    },
    {
      "id": "8.103.8",
      "mandala": 8,
      "sukta": 103,
      "rik": 8,
      "padas": [
        {
          "text": "प्र मंहि᳚ष्ठाय गायत ऋ॒ताव्ने᳚ बृह॒ते शु॒क्रशो᳚चिषे ।",
          "begin": 0.0,
          "end": 6.508
        },
        {
          "text": "उप᳚स्तुतासो अ॒ग्नये᳚ ॥",
          "begin": 6.508,
          "end": 9.24
        }
      ]
    },
    {
      "id": "8.103.9",
      "mandala": 8,
      "sukta": 103,
      "rik": 9,
      "padas": [
        {
          "text": "आ वं᳚सते म॒घवा᳚ वी॒रव॒द्यश॒ः समि᳚द्धो द्यु॒म्न्याहु᳚तः ।",
          "begin": 0.0,
          "end": 6.484
        },
        {
          "text": "कु॒विन्नो᳚ अस्य सुम॒तिर्नवी᳚य॒स्यच्छा॒ वाजे᳚भिरा॒गम᳚त् ॥",
          "begin": 6.484,
          "end": 12.24
        }
      ]
    },
    {
      "id": "8.103.10",
      "mandala": 8,
      "sukta": 103,
      "rik": 10,
      "padas": [
        {
          "text": "प्रेष्ठ᳚मु प्रि॒याणां᳚ स्तु॒ह्या᳚सा॒वाति᳚थिम् ।",
          "begin": 0.0,
          "end": 5.321
        },
        {
          "text": "अ॒ग्निं रथा᳚नां॒ यम᳚म् ॥",
          "begin": 5.321,
          "end": 8.76
        }
      ]
    },
    {
      "id": "8.103.11",
      "mandala": 8,
      "sukta": 103,
      "rik": 11,
      "padas": [
        {
          "text": "उदि᳚ता॒ यो निदि᳚ता॒ वेदि᳚ता॒ वस्वा य॒ज्ञियो᳚ व॒वर्त᳚ति ।",
          "begin": 0.0,
          "end": 5.749
        },
        {
          "text": "दु॒ष्टरा॒ यस्य᳚ प्रव॒णे नोर्मयो᳚ धि॒या वाजं॒ सिषा᳚सतः ॥",
          "begin": 5.749,
          "end": 11.2
        }
      ]
    },
    {
      "id": "8.103.12",
      "mandala": 8,
      "sukta": 103,
      "rik": 12,
      "padas": [
        {
          "text": "मा नो᳚ हृणीता॒मति᳚थि॒र्वसु᳚र॒ग्निः पु᳚रुप्रश॒स्त ए॒षः ।",
          "begin": 0.0,
          "end": 6.051
        },
        {
          "text": "यः सु॒होता᳚ स्वध्व॒रः ॥",
          "begin": 6.051,
          "end": 8.64
        }
      ]
    },
    {
      "id": "8.103.13",
      "mandala": 8,
      "sukta": 103,
      "rik": 13,
      "padas": [
        {
          "text": "मो ते रि᳚ष॒न्ये अच्छो᳚क्तिभिर्व॒सो॑ग्ने॒ केभि᳚श्चि॒देवै᳚ः ।",
          "begin": 0.0,
          "end": 7.023
        },
        {
          "text": "की॒रिश्चि॒द्धि त्वामीट्टे᳚ दू॒त्या᳚य रा॒तह᳚व्यः स्वध्व॒रः ॥",
          "begin": 7.023,
          "end": 12.92
        }
      ]
    },
    {
      "id": "8.103.14",
      "mandala": 8,
      "sukta": 103,
      "rik": 14,
      "padas": [
        {
          "text": "आग्ने᳚ याहि म॒रुत्स᳚खा रु॒द्रेभि॒ः सोम᳚पीतये ।",
          "begin": 0.0,
          "end": 6.676
        },
        {
          "text": "सोभ᳚र्या॒ उप᳚ सुष्टु॒तिं मा॒दय᳚स्व॒ स्व᳚र्णरे ॥",
          "begin": 6.676,
          "end": 16.48
        }
      ]
    }
  ]
}