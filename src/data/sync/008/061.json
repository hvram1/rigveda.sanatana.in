{
  "mandala": 8,
  "sukta": 61,
  "verses": [
    {
      "id": "8.61.1",
      "mandala": 8,
      "sukta": 61,
      "rik": 1,
      "padas": [
        {
          "text": "उ॒भयं᳚ शृ॒णव᳚च्च न॒ इन्द्रो᳚ अ॒र्वागि॒दं वचः᳚ ।",
          "begin": 0.0,
          "end": 4.569
        },
        {
          "text": "स॒त्राच्या᳚ म॒घवा॒ सोम᳚पीतये धि॒या शवि᳚ष्ठ॒ आ ग᳚मत् ॥",
          "begin": 4.569,
          "end": 12.64
        }
      ]
    },
    {
      "id": "8.61.2",
      "mandala": 8,
      "sukta": 61,
      "rik": 2,
      "padas": [
        {
          "text": "तं हि स्व॒राजं᳚ वृष॒भं तमोज᳚से धि॒षणे᳚ निष्टत॒क्षतु᳚ः ।",
          "begin": 0.0,
          "end": 6.82
        },
        {
          "text": "उ॒तोप॒मानां᳚ प्रथ॒मो नि षी᳚दसि॒ सोम᳚कामं॒ हि ते॒ मनः᳚ ॥",
          "begin": 6.82,
          "end": 11.12
        }
      ]
    },
    {
      "id": "8.61.3",
      "mandala": 8,
      "sukta": 61,
      "rik": 3,
      "padas": [
        {
          "text": "आ वृ᳚षस्व पुरूवसो सु॒तस्ये॒न्द्रान्ध᳚सः ।",
          "begin": 0.0,
          "end": 4.747
        },
        {
          "text": "वि॒द्मा हि त्वा᳚ हरिवः पृ॒त्सु सा᳚स॒हिमधृ᳚ष्टं चिद्दधृ॒ष्वणि᳚म् ॥",
          "begin": 4.747,
          "end": 10.4
        }
      ]
    },
    {
      "id": "8.61.4",
      "mandala": 8,
      "sukta": 61,
      "rik": 4,
      "padas": [
        {
          "text": "अप्रा᳚मिसत्य मघव॒न्तथेद᳚स॒दिन्द्र॒ क्रत्वा॒ यथा॒ वशः᳚ ।",
          "begin": 0.0,
          "end": 5.843
        },
        {
          "text": "स॒नेम॒ वाजं॒ तव᳚ शिप्रि॒न्नव᳚सा म॒क्षू चि॒द्यन्तो᳚ अद्रिवः ॥",
          "begin": 5.843,
          "end": 11.24
        }
      ]
    },
    {
      "id": "8.61.5",
      "mandala": 8,
      "sukta": 61,
      "rik": 5,
      "padas": [
        {
          "text": "श॒ग्ध्यू॒३॒᳚ षु श᳚चीपत॒ इन्द्र॒ विश्वा᳚भिरू॒तिभि᳚ः ।",
          "begin": 0.0,
          "end": 6.557
        },
        {
          "text": "भगं॒ न हि त्वा᳚ य॒शसं᳚ वसु॒विद॒मनु᳚ शूर॒ चरा᳚मसि ॥",
          "begin": 6.557,
          "end": 12.16
        }
      ]
    },
    {
      "id": "8.61.6",
      "mandala": 8,
      "sukta": 61,
      "rik": 6,
      "padas": [
        {
          "text": "पौ॒रो अश्व᳚स्य पुरु॒कृद्गवा᳚म॒स्युत्सो᳚ देव हिर॒ण्ययः᳚ ।",
          "begin": 0.0,
          "end": 6.683
        },
        {
          "text": "नकि॒र्हि दानं᳚ परि॒मर्धि᳚ष॒त्त्वे यद्य॒द्यामि॒ तदा भ᳚र ॥",
          "begin": 6.683,
          "end": 11.56
        }
      ]
    },
    {
      "id": "8.61.7",
      "mandala": 8,
      "sukta": 61,
      "rik": 7,
      "padas": [
        {
          "text": "त्वं ह्येहि॒ चेर᳚वे वि॒दा भगं॒ वसु᳚त्तये ।",
          "begin": 0.0,
          "end": 4.858
        },
        {
          "text": "उद्वा᳚वृषस्व मघव॒न्गवि᳚ष्टय॒ उदि॒न्द्राश्व᳚मिष्टये ॥",
          "begin": 4.858,
          "end": 9.4
        }
      ]
    },
    {
      "id": "8.61.8",
      "mandala": 8,
      "sukta": 61,
      "rik": 8,
      "padas": [
        {
          "text": "त्वं पु॒रू स॒हस्रा᳚णि श॒तानि᳚ च यू॒था दा॒नाय᳚ मंहसे ।",
          "begin": 0.0,
          "end": 5.788
        },
        {
          "text": "आ पु᳚रंद॒रं च᳚कृम॒ विप्र᳚वचस॒ इन्द्रं॒ गाय॒न्तो॑व᳚से ॥",
          "begin": 5.788,
          "end": 10.2
        }
      ]
    },
    {
      "id": "8.61.9",
      "mandala": 8,
      "sukta": 61,
      "rik": 9,
      "padas": [
        {
          "text": "अ॒वि॒प्रो वा॒ यदवि᳚ध॒द्विप्रो᳚ वेन्द्र ते॒ वचः᳚ ।",
          "begin": 0.0,
          "end": 5.213
        },
        {
          "text": "स प्र म᳚मन्दत्त्वा॒या श᳚तक्रतो॒ प्राचा᳚मन्यो॒ अहं᳚सन ॥",
          "begin": 5.213,
          "end": 10.92
        }
      ]
    },
    {
      "id": "8.61.10",
      "mandala": 8,
      "sukta": 61,
      "rik": 10,
      "padas": [
        {
          "text": "उ॒ग्रबा᳚हुर्म्रक्ष॒कृत्वा᳚ पुरंद॒रो यदि᳚ मे शृ॒णव॒द्धव᳚म् ।",
          "begin": 0.0,
          "end": 6.465
        },
        {
          "text": "व॒सू॒यवो॒ वसु᳚पतिं श॒तक्र᳚तुं॒ स्तोमै॒रिन्द्रं᳚ हवामहे ॥",
          "begin": 6.465,
          "end": 11.44
        }
      ]
    },
    {
      "id": "8.61.11",
      "mandala": 8,
      "sukta": 61,
      "rik": 11,
      "padas": [
        {
          "text": "न पा॒पासो᳚ मनामहे॒ नारा᳚यासो॒ न जळ्ह᳚वः ।",
          "begin": 0.0,
          "end": 5.667
        },
        {
          "text": "यदिन्न्विन्द्रं॒ वृष᳚णं॒ सचा᳚ सु॒ते सखा᳚यं कृ॒णवा᳚महै ॥",
          "begin": 5.667,
          "end": 11.04
        }
      ]
    },
    {
      "id": "8.61.12",
      "mandala": 8,
      "sukta": 61,
      "rik": 12,
      "padas": [
        {
          "text": "उ॒ग्रं यु᳚युज्म॒ पृत᳚नासु सास॒हिमृ॒णका᳚ति॒मदा᳚भ्यम् ।",
          "begin": 0.0,
          "end": 5.363
        },
        {
          "text": "वेदा᳚ भृ॒मं चि॒त्सनि᳚ता र॒थीत᳚मो वा॒जिनं॒ यमिदू॒ नश᳚त् ॥",
          "begin": 5.363,
          "end": 11.12
        }
      ]
    },
    {
      "id": "8.61.13",
      "mandala": 8,
      "sukta": 61,
      "rik": 13,
      "padas": [
        {
          "text": "यत᳚ इन्द्र॒ भया᳚महे॒ ततो᳚ नो॒ अभ᳚यं कृधि ।",
          "begin": 0.0,
          "end": 5.168
        },
        {
          "text": "मघ᳚वञ्छ॒ग्धि तव॒ तन्न᳚ ऊ॒तिभि॒र्वि द्विषो॒ वि मृधो᳚ जहि ॥",
          "begin": 5.168,
          "end": 10.28
        }
      ]
    },
    {
      "id": "8.61.14",
      "mandala": 8,
      "sukta": 61,
      "rik": 14,
      "padas": [
        {
          "text": "त्वं हि रा᳚धस्पते॒ राध᳚सो म॒हः क्षय॒स्यासि᳚ विध॒तः ।",
          "begin": 0.0,
          "end": 5.426
        },
        {
          "text": "तं त्वा᳚ व॒यं म᳚घवन्निन्द्र गिर्वणः सु॒ताव᳚न्तो हवामहे ॥",
          "begin": 5.426,
          "end": 11.04
        }
      ]
    },
    {
      "id": "8.61.15",
      "mandala": 8,
      "sukta": 61,
      "rik": 15,
      "padas": [
        {
          "text": "इन्द्र॒ः स्पळु॒त वृ᳚त्र॒हा प᳚र॒स्पा नो॒ वरे᳚ण्यः ।",
          "begin": 0.0,
          "end": 4.708
        },
        {
          "text": "स नो᳚ रक्षिषच्चर॒मं स म᳚ध्य॒मं स प॒श्चात्पा᳚तु नः पु॒रः ॥",
          "begin": 4.708,
          "end": 10.52
        }
      ]
    },
    {
      "id": "8.61.16",
      "mandala": 8,
      "sukta": 61,
      "rik": 16,
      "padas": [
        {
          "text": "त्वं नः᳚ प॒श्चाद᳚ध॒रादु᳚त्त॒रात्पु॒र इन्द्र॒ नि पा᳚हि वि॒श्वतः᳚ ।",
          "begin": 0.0,
          "end": 5.444
        },
        {
          "text": "आ॒रे अ॒स्मत्कृ᳚णुहि॒ दैव्यं᳚ भ॒यमा॒रे हे॒तीरदे᳚वीः ॥",
          "begin": 5.444,
          "end": 12.04
        }
      ]
    },
    {
      "id": "8.61.17",
      "mandala": 8,
      "sukta": 61,
      "rik": 17,
      "padas": [
        {
          "text": "अ॒द्याद्या॒ श्वःश्व॒ इन्द्र॒ त्रास्व᳚ प॒रे च᳚ नः ।",
          "begin": 0.0,
          "end": 4.84
        },
        {
          "text": "विश्वा᳚ च नो जरि॒तॄन्त्स᳚त्पते॒ अहा॒ दिवा॒ नक्तं᳚ च रक्षिषः ॥",
          "begin": 4.84,
          "end": 10.96
        }
      ]
    },
    {
      "id": "8.61.18",
      "mandala": 8,
      "sukta": 61,
      "rik": 18,
      "padas": [
        {
          "text": "प्र॒भ॒ङ्गी शूरो᳚ म॒घवा᳚ तु॒वीम᳚घ॒ः सम्मि᳚श्लो वि॒र्या᳚य॒ कम् ।",
          "begin": 0.0,
          "end": 7.341
        },
        {
          "text": "उ॒भा ते᳚ बा॒हू वृष᳚णा शतक्रतो॒ नि या वज्रं᳚ मिमि॒क्षतु᳚ः ॥",
          "begin": 7.341,
          "end": 14.12
        }
      ]
    }
  ]
}