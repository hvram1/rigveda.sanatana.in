{
  "mandala": 8,
  "sukta": 9,
  "verses": [
    {
      "id": "8.9.1",
      "mandala": 8,
      "sukta": 9,
      "rik": 1,
      "padas": [
        {
          "text": "आ नू॒नम᳚श्विना यु॒वं व॒त्सस्य᳚ गन्त॒मव᳚से ।",
          "begin": 0.0,
          "end": 7.147
        },
        {
          "text": "प्रास्मै᳚ यच्छतमवृ॒कं पृ॒थु च्छ॒र्दिर्यु᳚यु॒तं या अरा᳚तयः ॥",
          "begin": 7.147,
          "end": 16.16
        }
      ]
    },
    {
      "id": "8.9.2",
      "mandala": 8,
      "sukta": 9,
      "rik": 2,
      "padas": [
        {
          "text": "यद॒न्तरि᳚क्षे॒ यद्दि॒वि यत्पञ्च॒ मानु᳚षाँ॒ अनु᳚ ।",
          "begin": 0.0,
          "end": 5.616
        },
        {
          "text": "नृ॒म्णं तद्ध᳚त्तमश्विना ॥",
          "begin": 5.616,
          "end": 8.64
        }
      ]
    },
    {
      "id": "8.9.3",
      "mandala": 8,
      "sukta": 9,
      "rik": 3,
      "padas": [
        {
          "text": "ये वां॒ दंसां᳚स्यश्विना॒ विप्रा᳚सः परिमामृ॒शुः ।",
          "begin": 0.0,
          "end": 7.162
        },
        {
          "text": "ए॒वेत्का॒ण्वस्य᳚ बोधतम् ॥",
          "begin": 7.162,
          "end": 10.76
        }
      ]
    },
    {
      "id": "8.9.4",
      "mandala": 8,
      "sukta": 9,
      "rik": 4,
      "padas": [
        {
          "text": "अ॒यं वां᳚ घ॒र्मो अ᳚श्विना॒ स्तोमे᳚न॒ परि᳚ षिच्यते ।",
          "begin": 0.0,
          "end": 6.476
        },
        {
          "text": "अ॒यं सोमो॒ मधु᳚मान्वाजिनीवसू॒ येन᳚ वृ॒त्रं चिके᳚तथः ॥",
          "begin": 6.476,
          "end": 13.16
        }
      ]
    },
    {
      "id": "8.9.5",
      "mandala": 8,
      "sukta": 9,
      "rik": 5,
      "padas": [
        {
          "text": "यद॒प्सु यद्वन॒स्पतौ॒ यदोष᳚धीषु पुरुदंससा कृ॒तम् ।",
          "begin": 0.0,
          "end": 6.079
        },
        {
          "text": "तेन᳚ माविष्टमश्विना ॥",
          "begin": 6.079,
          "end": 8.56
        }
      ]
    },
    {
      "id": "8.9.6",
      "mandala": 8,
      "sukta": 9,
      "rik": 6,
      "padas": [
        {
          "text": "यन्ना᳚सत्या भुर॒ण्यथो॒ यद्वा᳚ देव भिष॒ज्यथः᳚ ।",
          "begin": 0.0,
          "end": 5.912
        },
        {
          "text": "अ॒यं वां᳚ व॒त्सो म॒तिभि॒र्न वि᳚न्धते ह॒विष्म᳚न्तं॒ हि गच्छ᳚थः ॥",
          "begin": 5.912,
          "end": 13.68
        }
      ]
    },
    {
      "id": "8.9.7",
      "mandala": 8,
      "sukta": 9,
      "rik": 7,
      "padas": [
        {
          "text": "आ नू॒नम॒श्विनो॒रृषि॒ः स्तोमं᳚ चिकेत वा॒मया᳚ ।",
          "begin": 0.0,
          "end": 6.884
        },
        {
          "text": "आ सोमं॒ मधु᳚मत्तमं घ॒र्मं सि᳚ञ्चा॒दथ᳚र्वणि ॥",
          "begin": 6.884,
          "end": 12.12
        }
      ]
    },
    {
      "id": "8.9.8",
      "mandala": 8,
      "sukta": 9,
      "rik": 8,
      "padas": [
        {
          "text": "आ नू॒नं र॒घुव᳚र्तनिं॒ रथं᳚ तिष्ठाथो अश्विना ।",
          "begin": 0.0,
          "end": 7.079
        },
        {
          "text": "आ वां॒ स्तोमा᳚ इ॒मे मम॒ नभो॒ न चु᳚च्यवीरत ॥",
          "begin": 7.079,
          "end": 11.64
        }
      ]
    },
    {
      "id": "8.9.9",
      "mandala": 8,
      "sukta": 9,
      "rik": 9,
      "padas": [
        {
          "text": "यद॒द्य वां᳚ नासत्यो॒क्थैरा᳚चुच्युवी॒महि᳚ ।",
          "begin": 0.0,
          "end": 5.34
        },
        {
          "text": "यद्वा॒ वाणी᳚भिरश्विने॒वेत्का॒ण्वस्य᳚ बोधतम् ॥",
          "begin": 5.34,
          "end": 11.84
        }
      ]
    },
    {
      "id": "8.9.10",
      "mandala": 8,
      "sukta": 9,
      "rik": 10,
      "padas": [
        {
          "text": "यद्वां᳚ क॒क्षीवाँ᳚ उ॒त यद्व्य᳚श्व॒ ऋषि॒र्यद्वां᳚ दी॒र्घत᳚मा जु॒हाव᳚ ।",
          "begin": 0.0,
          "end": 6.807
        },
        {
          "text": "पृथी॒ यद्वां᳚ वै॒न्यः साद᳚नेष्वे॒वेदतो᳚ अश्विना चेतयेथाम् ॥",
          "begin": 6.807,
          "end": 16.44
        }
      ]
    },
    {
      "id": "8.9.11",
      "mandala": 8,
      "sukta": 9,
      "rik": 11,
      "padas": [
        {
          "text": "या॒तं छ᳚र्दि॒ष्पा उ॒त नः᳚ पर॒स्पा भू॒तं ज᳚ग॒त्पा उ॒त न᳚स्तनू॒पा ।",
          "begin": 0.0,
          "end": 7.786
        },
        {
          "text": "व॒र्तिस्तो॒काय॒ तन᳚याय यातम् ॥",
          "begin": 7.786,
          "end": 11.08
        }
      ]
    },
    {
      "id": "8.9.12",
      "mandala": 8,
      "sukta": 9,
      "rik": 12,
      "padas": [
        {
          "text": "यदिन्द्रे᳚ण स॒रथं᳚ या॒थो अ᳚श्विना॒ यद्वा᳚ वा॒युना॒ भव᳚थ॒ः समो᳚कसा ।",
          "begin": 0.0,
          "end": 8.576
        },
        {
          "text": "यदा᳚दि॒त्येभि᳚रृ॒भुभि᳚ः स॒जोष᳚सा॒ यद्वा॒ विष्णो᳚र्वि॒क्रम᳚णेषु॒ तिष्ठ᳚थः ॥",
          "begin": 8.576,
          "end": 16.32
        }
      ]
    },
    {
      "id": "8.9.13",
      "mandala": 8,
      "sukta": 9,
      "rik": 13,
      "padas": [
        {
          "text": "यद॒द्याश्विना᳚व॒हं हु॒वेय॒ वाज᳚सातये ।",
          "begin": 0.0,
          "end": 5.081
        },
        {
          "text": "यत्पृ॒त्सु तु॒र्वणे॒ सह॒स्तच्छ्रेष्ठ᳚म॒श्विनो॒रवः᳚ ॥",
          "begin": 5.081,
          "end": 9.92
        }
      ]
    },
    {
      "id": "8.9.14",
      "mandala": 8,
      "sukta": 9,
      "rik": 14,
      "padas": [
        {
          "text": "आ नू॒नं या᳚तमश्विने॒मा ह॒व्यानि᳚ वां हि॒ता ।",
          "begin": 0.0,
          "end": 5.792
        },
        {
          "text": "इ॒मे सोमा᳚सो॒ अधि᳚ तु॒र्वशे॒ यदा᳚वि॒मे कण्वे᳚षु वा॒मथ᳚ ॥",
          "begin": 5.792,
          "end": 12.44
        }
      ]
    },
    {
      "id": "8.9.15",
      "mandala": 8,
      "sukta": 9,
      "rik": 15,
      "padas": [
        {
          "text": "यन्ना᳚सत्या परा॒के अ᳚र्वा॒के अस्ति᳚ भेष॒जम् ।",
          "begin": 0.0,
          "end": 6.054
        },
        {
          "text": "तेन᳚ नू॒नं वि᳚म॒दाय᳚ प्रचेतसा छ॒र्दिर्व॒त्साय᳚ यच्छतम् ॥",
          "begin": 6.054,
          "end": 12.2
        }
      ]
    },
    {
      "id": "8.9.16",
      "mandala": 8,
      "sukta": 9,
      "rik": 16,
      "padas": [
        {
          "text": "अभु᳚त्स्यु॒ प्र दे॒व्या सा॒कं वा॒चाहम॒श्विनो᳚ः ।",
          "begin": 0.0,
          "end": 4.871
        },
        {
          "text": "व्या᳚वर्दे॒व्या म॒तिं वि रा॒तिं मर्त्ये᳚भ्यः ॥",
          "begin": 4.871,
          "end": 11.32
        }
      ]
    },
    {
      "id": "8.9.17",
      "mandala": 8,
      "sukta": 9,
      "rik": 17,
      "padas": [
        {
          "text": "प्र बो᳚धयोषो अ॒श्विना॒ प्र दे᳚वि सूनृते महि ।",
          "begin": 0.0,
          "end": 6.352
        },
        {
          "text": "प्र य᳚ज्ञहोतरानु॒षक्प्र मदा᳚य॒ श्रवो᳚ बृ॒हत् ॥",
          "begin": 6.352,
          "end": 11.52
        }
      ]
    },
    {
      "id": "8.9.18",
      "mandala": 8,
      "sukta": 9,
      "rik": 18,
      "padas": [
        {
          "text": "यदु᳚षो॒ यासि᳚ भा॒नुना॒ सं सूर्ये᳚ण रोचसे ।",
          "begin": 0.0,
          "end": 5.881
        },
        {
          "text": "आ हा॒यम॒श्विनो॒ रथो᳚ व॒र्तिर्या᳚ति नृ॒पाय्य᳚म् ॥",
          "begin": 5.881,
          "end": 11.6
        }
      ]
    },
    {
      "id": "8.9.19",
      "mandala": 8,
      "sukta": 9,
      "rik": 19,
      "padas": [
        {
          "text": "यदापी᳚तासो अं॒शवो॒ गावो॒ न दु॒ह्र ऊध᳚भिः ।",
          "begin": 0.0,
          "end": 4.007
        },
        {
          "text": "यद्वा॒ वाणी॒रनू᳚षत॒ प्र दे᳚व॒यन्तो᳚ अ॒श्विना᳚ ॥",
          "begin": 4.007,
          "end": 12.8
        }
      ]
    },
    {
      "id": "8.9.20",
      "mandala": 8,
      "sukta": 9,
      "rik": 20,
      "padas": [
        {
          "text": "प्र द्यु॒म्नाय॒ प्र शव᳚से॒ प्र नृ॒षाह्या᳚य॒ शर्म᳚णे ।",
          "begin": 0.0,
          "end": 5.95
        },
        {
          "text": "प्र दक्षा᳚य प्रचेतसा ॥",
          "begin": 5.95,
          "end": 9.24
        }
      ]
    },
    {
      "id": "8.9.21",
      "mandala": 8,
      "sukta": 9,
      "rik": 21,
      "padas": [
        {
          "text": "यन्नू॒नं धी॒भिर᳚श्विना पि॒तुर्योना᳚ नि॒षीद᳚थः ।",
          "begin": 0.0,
          "end": 6.771
        },
        {
          "text": "यद्वा᳚ सु॒म्नेभि᳚रुक्थ्या ॥",
          "begin": 6.771,
          "end": 12.64
        }
      ]
    }
  ]
}