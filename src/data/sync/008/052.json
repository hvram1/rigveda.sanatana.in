{
  "mandala": 8,
  "sukta": 52,
  "verses": [
    {
      "id": "8.52.1",
      "mandala": 8,
      "sukta": 52,
      "rik": 1,
      "padas": [
        {
          "text": "यथा॒ मनौ॒ विव᳚स्वति॒ सोमं᳚ श॒क्रापि᳚बः सु॒तम् ।",
          "begin": 0.0,
          "end": 7.165
        },
        {
          "text": "यथा᳚ त्रि॒ते छन्द᳚ इन्द्र॒ जुजो᳚षस्या॒यौ मा᳚दयसे॒ सचा᳚ ॥",
          "begin": 7.165,
          "end": 13.52
        }
      ]
    },
    {
      "id": "8.52.2",
      "mandala": 8,
      "sukta": 52,
      "rik": 2,
      "padas": [
        {
          "text": "पृष᳚ध्रे॒ मेध्ये᳚ मात॒रिश्व॒नीन्द्र᳚ सुवा॒ने अम᳚न्दथाः ।",
          "begin": 0.0,
          "end": 6.576
        },
        {
          "text": "यथा॒ सोमं॒ दश᳚शिप्रे॒ दशो᳚ण्ये॒ स्यूम᳚रश्मा॒वृजू᳚नसि ॥",
          "begin": 6.576,
          "end": 11.96
        }
      ]
    },
    {
      "id": "8.52.3",
      "mandala": 8,
      "sukta": 52,
      "rik": 3,
      "padas": [
        {
          "text": "य उ॒क्था केव᳚ला द॒धे यः सोमं᳚ धृषि॒तापि᳚बत् ।",
          "begin": 0.0,
          "end": 4.921
        },
        {
          "text": "यस्मै॒ विष्णु॒स्त्रीणि᳚ प॒दा वि᳚चक्र॒म उप᳚ मि॒त्रस्य॒ धर्म᳚भिः ॥",
          "begin": 4.921,
          "end": 9.48
        }
      ]
    },
    {
      "id": "8.52.4",
      "mandala": 8,
      "sukta": 52,
      "rik": 4,
      "padas": [
        {
          "text": "यस्य॒ त्वमि᳚न्द्र॒ स्तोमे᳚षु चा॒कनो॒ वाजे᳚ वाजिञ्छतक्रतो ।",
          "begin": 0.0,
          "end": 6.665
        },
        {
          "text": "तं त्वा᳚ व॒यं सु॒दुघा᳚मिव गो॒दुहो᳚ जुहू॒मसि᳚ श्रव॒स्यवः᳚ ॥",
          "begin": 6.665,
          "end": 12.2
        }
      ]
    },
    {
      "id": "8.52.5",
      "mandala": 8,
      "sukta": 52,
      "rik": 5,
      "padas": [
        {
          "text": "यो नो᳚ दा॒ता स नः᳚ पि॒ता म॒हाँ उ॒ग्र ई᳚शान॒कृत् ।",
          "begin": 0.0,
          "end": 6.197
        },
        {
          "text": "अया᳚मन्नु॒ग्रो म॒घवा᳚ पुरू॒वसु॒र्गोरश्व᳚स्य॒ प्र दा᳚तु नः ॥",
          "begin": 6.197,
          "end": 12.04
        }
      ]
    },
    {
      "id": "8.52.6",
      "mandala": 8,
      "sukta": 52,
      "rik": 6,
      "padas": [
        {
          "text": "यस्मै॒ त्वं व᳚सो दा॒नाय॒ मंह᳚से॒ स रा॒यस्पोष᳚मिन्वति ।",
          "begin": 0.0,
          "end": 5.381
        },
        {
          "text": "व॒सू॒यवो॒ वसु᳚पतिं श॒तक्र᳚तुं॒ स्तोमै॒रिन्द्रं᳚ हवामहे ॥",
          "begin": 5.381,
          "end": 10.16
        }
      ]
    },
    {
      "id": "8.52.7",
      "mandala": 8,
      "sukta": 52,
      "rik": 7,
      "padas": [
        {
          "text": "क॒दा च॒न प्र यु᳚च्छस्यु॒भे नि पा᳚सि॒ जन्म᳚नी ।",
          "begin": 0.0,
          "end": 4.17
        },
        {
          "text": "तुरी᳚यादित्य॒ हव᳚नं त इन्द्रि॒यमा त᳚स्थाव॒मृतं᳚ दि॒वि ॥",
          "begin": 4.17,
          "end": 9.44
        }
      ]
    },
    {
      "id": "8.52.8",
      "mandala": 8,
      "sukta": 52,
      "rik": 8,
      "padas": [
        {
          "text": "यस्मै॒ त्वं म᳚घवन्निन्द्र गिर्वण॒ः शिक्षो॒ शिक्ष᳚सि दा॒शुषे᳚ ।",
          "begin": 0.0,
          "end": 5.805
        },
        {
          "text": "अ॒स्माकं॒ गिर᳚ उ॒त सु᳚ष्टु॒तिं व᳚सो कण्व॒वच्छृ᳚णुधी॒ हव᳚म् ॥",
          "begin": 5.805,
          "end": 10.44
        }
      ]
    },
    {
      "id": "8.52.9",
      "mandala": 8,
      "sukta": 52,
      "rik": 9,
      "padas": [
        {
          "text": "अस्ता᳚वि॒ मन्म᳚ पू॒र्व्यं ब्रह्मेन्द्रा᳚य वोचत ।",
          "begin": 0.0,
          "end": 5.059
        },
        {
          "text": "पू॒र्वीरृ॒तस्य᳚ बृह॒तीर᳚नूषत स्तो॒तुर्मे॒धा अ᳚सृक्षत ॥",
          "begin": 5.059,
          "end": 10.44
        }
      ]
    },
    {
      "id": "8.52.10",
      "mandala": 8,
      "sukta": 52,
      "rik": 10,
      "padas": [
        {
          "text": "समिन्द्रो॒ रायो᳚ बृह॒तीर᳚धूनुत॒ सं क्षो॒णी समु॒ सूर्य᳚म् ।",
          "begin": 0.0,
          "end": 6.554
        },
        {
          "text": "सं शु॒क्रास॒ः शुच᳚य॒ः सं गवा᳚शिर॒ः सोमा॒ इन्द्र᳚ममन्दिषुः ॥",
          "begin": 6.554,
          "end": 13.52
        }
      ]
    }
  ]
}