{
  "mandala": 8,
  "sukta": 37,
  "verses": [
    {
      "id": "8.37.1",
      "mandala": 8,
      "sukta": 37,
      "rik": 1,
      "padas": [
        {
          "text": "प्रेदं ब्रह्म᳚ वृत्र॒तूर्ये᳚ष्वाविथ॒ प्र सु᳚न्व॒तः श᳚चीपत॒ इन्द्र॒ विश्वा᳚भिरू॒तिभि᳚ः ।",
          "begin": 0.0,
          "end": 10.734
        },
        {
          "text": "माध्यं᳚दिनस्य॒ सव᳚नस्य वृत्रहन्ननेद्य॒ पिबा॒ सोम᳚स्य वज्रिवः ॥",
          "begin": 10.734,
          "end": 16.32
        }
      ]
    },
    {
      "id": "8.37.2",
      "mandala": 8,
      "sukta": 37,
      "rik": 2,
      "padas": [
        {
          "text": "से॒हा॒न उ᳚ग्र॒ पृत᳚ना अ॒भि द्रुहः᳚ शचीपत॒ इन्द्र॒ विश्वा᳚भिरू॒तिभि᳚ः ।",
          "begin": 0.0,
          "end": 6.299
        },
        {
          "text": "माध्यं᳚दिनस्य॒ सव᳚नस्य वृत्रहन्ननेद्य॒ पिबा॒ सोम᳚स्य वज्रिवः ॥",
          "begin": 6.299,
          "end": 11.52
        }
      ]
    },
    {
      "id": "8.37.3",
      "mandala": 8,
      "sukta": 37,
      "rik": 3,
      "padas": [
        {
          "text": "ए॒क॒राळ॒स्य भुव᳚नस्य राजसि शचीपत॒ इन्द्र॒ विश्वा᳚भिरू॒तिभि᳚ः ।",
          "begin": 0.0,
          "end": 6.043
        },
        {
          "text": "माध्यं᳚दिनस्य॒ सव᳚नस्य वृत्रहन्ननेद्य॒ पिबा॒ सोम᳚स्य वज्रिवः ॥",
          "begin": 6.043,
          "end": 11.36
        }
      ]
    },
    {
      "id": "8.37.4",
      "mandala": 8,
      "sukta": 37,
      "rik": 4,
      "padas": [
        {
          "text": "स॒स्थावा᳚ना यवयसि॒ त्वमेक॒ इच्छ᳚चीपत॒ इन्द्र॒ विश्वा᳚भिरू॒तिभि᳚ः ।",
          "begin": 0.0,
          "end": 6.662
        },
        {
          "text": "माध्यं᳚दिनस्य॒ सव᳚नस्य वृत्रहन्ननेद्य॒ पिबा॒ सोम᳚स्य वज्रिवः ॥",
          "begin": 6.662,
          "end": 12.08
        }
      ]
    },
    {
      "id": "8.37.5",
      "mandala": 8,
      "sukta": 37,
      "rik": 5,
      "padas": [
        {
          "text": "क्षेम᳚स्य च प्र॒युज᳚श्च॒ त्वमी᳚शिषे शचीपत॒ इन्द्र॒ विश्वा᳚भिरू॒तिभि᳚ः ।",
          "begin": 0.0,
          "end": 6.619
        },
        {
          "text": "माध्यं᳚दिनस्य॒ सव᳚नस्य वृत्रहन्ननेद्य॒ पिबा॒ सोम᳚स्य वज्रिवः ॥",
          "begin": 6.619,
          "end": 11.88
        }
      ]
    },
    {
      "id": "8.37.6",
      "mandala": 8,
      "sukta": 37,
      "rik": 6,
      "padas": [
        {
          "text": "क्ष॒त्राय᳚ त्व॒मव᳚सि॒ न त्व᳚माविथ शचीपत॒ इन्द्र॒ विश्वा᳚भिरू॒तिभि᳚ः ।",
          "begin": 0.0,
          "end": 6.088
        },
        {
          "text": "माध्यं᳚दिनस्य॒ सव᳚नस्य वृत्रहन्ननेद्य॒ पिबा॒ सोम᳚स्य वज्रिवः ॥",
          "begin": 6.088,
          "end": 11.28
        }
      ]
    },
    {
      "id": "8.37.7",
      "mandala": 8,
      "sukta": 37,
      "rik": 7,
      "padas": [
        {
          "text": "श्या॒वाश्व᳚स्य॒ रेभ᳚त॒स्तथा᳚ शृणु॒ यथाशृ᳚णो॒रत्रे॒ः कर्मा᳚णि कृण्व॒तः ।",
          "begin": 0.0,
          "end": 7.145
        },
        {
          "text": "प्र त्र॒सद᳚स्युमाविथ॒ त्वमेक॒ इन्नृ॒षाह्य॒ इन्द्र᳚ क्ष॒त्राणि᳚ व॒र्धय᳚न् ॥",
          "begin": 7.145,
          "end": 15.48
        }
      ]
    }
  ]
}