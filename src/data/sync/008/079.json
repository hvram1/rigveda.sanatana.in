{
  "mandala": 8,
  "sukta": 79,
  "verses": [
    {
      "id": "8.79.1",
      "mandala": 8,
      "sukta": 79,
      "rik": 1,
      "padas": [
        {
          "text": "अ॒यं कृ॒त्नुरगृ᳚भीतो विश्व॒जिदु॒द्भिदित्सोमः᳚ ।",
          "begin": 0.0,
          "end": 7.743
        },
        {
          "text": "ऋषि॒र्विप्र॒ः काव्ये᳚न ॥",
          "begin": 7.743,
          "end": 11.12
        }
      ]
    },
    {
      "id": "8.79.2",
      "mandala": 8,
      "sukta": 79,
      "rik": 2,
      "padas": [
        {
          "text": "अ॒भ्यू᳚र्णोति॒ यन्न॒ग्नं भि॒षक्ति॒ विश्वं॒ यत्तु॒रम् ।",
          "begin": 0.0,
          "end": 5.125
        },
        {
          "text": "प्रेम॒न्धः ख्य॒न्निः श्रो॒णो भू᳚त् ॥",
          "begin": 5.125,
          "end": 9.04
        }
      ]
    },
    {
      "id": "8.79.3",
      "mandala": 8,
      "sukta": 79,
      "rik": 3,
      "padas": [
        {
          "text": "त्वं सो᳚म तनू॒कृद्भ्यो॒ द्वेषो᳚भ्यो॒॑न्यकृ᳚तेभ्यः ।",
          "begin": 0.0,
          "end": 6.255
        },
        {
          "text": "उ॒रु य॒न्तासि॒ वरू᳚थम् ॥",
          "begin": 6.255,
          "end": 9.16
        }
      ]
    },
    {
      "id": "8.79.4",
      "mandala": 8,
      "sukta": 79,
      "rik": 4,
      "padas": [
        {
          "text": "त्वं चि॒त्ती तव॒ दक्षै᳚र्दि॒व आ पृ᳚थि॒व्या ऋ᳚जीषिन् ।",
          "begin": 0.0,
          "end": 5.857
        },
        {
          "text": "यावी᳚र॒घस्य᳚ चि॒द्द्वेषः᳚ ॥",
          "begin": 5.857,
          "end": 9.32
        }
      ]
    },
    {
      "id": "8.79.5",
      "mandala": 8,
      "sukta": 79,
      "rik": 5,
      "padas": [
        {
          "text": "अ॒र्थिनो॒ यन्ति॒ चेदर्थं॒ गच्छा॒निद्द॒दुषो᳚ रा॒तिम् ।",
          "begin": 0.0,
          "end": 5.222
        },
        {
          "text": "व॒वृ॒ज्युस्तृष्य᳚त॒ः काम᳚म् ॥",
          "begin": 5.222,
          "end": 8.84
        }
      ]
    },
    {
      "id": "8.79.6",
      "mandala": 8,
      "sukta": 79,
      "rik": 6,
      "padas": [
        {
          "text": "वि॒दद्यत्पू॒र्व्यं न॒ष्टमुदी᳚मृता॒युमी᳚रयत् ।",
          "begin": 0.0,
          "end": 6.787
        },
        {
          "text": "प्रेमायु᳚स्तारी॒दती᳚र्णम् ॥",
          "begin": 6.787,
          "end": 9.2
        }
      ]
    },
    {
      "id": "8.79.7",
      "mandala": 8,
      "sukta": 79,
      "rik": 7,
      "padas": [
        {
          "text": "सु॒शेवो᳚ नो मृळ॒याकु॒रदृ᳚प्तक्रतुरवा॒तः ।",
          "begin": 0.0,
          "end": 6.286
        },
        {
          "text": "भवा᳚ नः सोम॒ शं हृ॒दे ॥",
          "begin": 6.286,
          "end": 8.28
        }
      ]
    },
    {
      "id": "8.79.8",
      "mandala": 8,
      "sukta": 79,
      "rik": 8,
      "padas": [
        {
          "text": "मा नः᳚ सोम॒ सं वी᳚विजो॒ मा वि बी᳚भिषथा राजन् ।",
          "begin": 0.0,
          "end": 6.579
        },
        {
          "text": "मा नो॒ हार्दि᳚ त्वि॒षा व᳚धीः ॥",
          "begin": 6.579,
          "end": 9.76
        }
      ]
    },
    {
      "id": "8.79.9",
      "mandala": 8,
      "sukta": 79,
      "rik": 9,
      "padas": [
        {
          "text": "अव॒ यत्स्वे स॒धस्थे᳚ दे॒वानां᳚ दुर्म॒तीरीक्षे᳚ ।",
          "begin": 0.0,
          "end": 6.908
        },
        {
          "text": "राज॒न्नप॒ द्विषः᳚ सेध॒ मीढ्वो॒ अप॒ स्रिधः᳚ सेध ॥",
          "begin": 6.908,
          "end": 12.88
        }
      ]
    }
  ]
}