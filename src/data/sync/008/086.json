{
  "mandala": 8,
  "sukta": 86,
  "verses": [
    {
      "id": "8.86.1",
      "mandala": 8,
      "sukta": 86,
      "rik": 1,
      "padas": [
        {
          "text": "उ॒भा हि द॒स्रा भि॒षजा᳚ मयो॒भुवो॒भा दक्ष᳚स्य॒ वच᳚सो बभू॒वथु᳚ः ।",
          "begin": 0.0,
          "end": 9.064
        },
        {
          "text": "ता वां॒ विश्व᳚को हवते तनूकृ॒थे मा नो॒ वि यौ᳚ष्टं स॒ख्या मु॒मोच᳚तम् ॥",
          "begin": 9.064,
          "end": 15.92
        }
      ]
    },
    {
      "id": "8.86.2",
      "mandala": 8,
      "sukta": 86,
      "rik": 2,
      "padas": [
        {
          "text": "क॒था नू॒नं वां॒ विम᳚ना॒ उप᳚ स्तवद्यु॒वं धियं᳚ ददथु॒र्वस्य᳚इष्टये ।",
          "begin": 0.0,
          "end": 7.285
        },
        {
          "text": "ता वां॒ विश्व᳚को हवते तनूकृ॒थे मा नो॒ वि यौ᳚ष्टं स॒ख्या मु॒मोच᳚तम् ॥",
          "begin": 7.285,
          "end": 13.76
        }
      ]
    },
    {
      "id": "8.86.3",
      "mandala": 8,
      "sukta": 86,
      "rik": 3,
      "padas": [
        {
          "text": "यु॒वं हि ष्मा᳚ पुरुभुजे॒ममे᳚ध॒तुं वि᳚ष्णा॒प्वे᳚ द॒दथु॒र्वस्य᳚इष्टये ।",
          "begin": 0.0,
          "end": 7.68
        },
        {
          "text": "ता वां॒ विश्व᳚को हवते तनूकृ॒थे मा नो॒ वि यौ᳚ष्टं स॒ख्या मु॒मोच᳚तम् ॥",
          "begin": 7.68,
          "end": 14.56
        }
      ]
    },
    {
      "id": "8.86.4",
      "mandala": 8,
      "sukta": 86,
      "rik": 4,
      "padas": [
        {
          "text": "उ॒त त्यं वी॒रं ध᳚न॒सामृ᳚जी॒षिणं᳚ दू॒रे चि॒त्सन्त॒मव᳚से हवामहे ।",
          "begin": 0.0,
          "end": 6.834
        },
        {
          "text": "यस्य॒ स्वादि᳚ष्ठा सुम॒तिः पि॒तुर्य᳚था॒ मा नो॒ वि यौ᳚ष्टं स॒ख्या मु॒मोच᳚तम् ॥",
          "begin": 6.834,
          "end": 13.48
        }
      ]
    },
    {
      "id": "8.86.5",
      "mandala": 8,
      "sukta": 86,
      "rik": 5,
      "padas": [
        {
          "text": "ऋ॒तेन᳚ दे॒वः स᳚वि॒ता श᳚मायत ऋ॒तस्य॒ शृङ्ग᳚मुर्वि॒या वि प᳚प्रथे ।",
          "begin": 0.0,
          "end": 6.489
        },
        {
          "text": "ऋ॒तं सा᳚साह॒ महि᳚ चित्पृतन्य॒तो मा नो॒ वि यौ᳚ष्टं स॒ख्या मु॒मोच᳚तम् ॥",
          "begin": 6.489,
          "end": 14.28
        }
      ]
    }
  ]
}