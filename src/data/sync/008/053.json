{
  "mandala": 8,
  "sukta": 53,
  "verses": [
    {
      "id": "8.53.1",
      "mandala": 8,
      "sukta": 53,
      "rik": 1,
      "padas": [
        {
          "text": "उ॒प॒मं त्वा᳚ म॒घोनां॒ ज्येष्ठं᳚ च वृष॒भाणा᳚म् ।",
          "begin": 0.0,
          "end": 5.373
        },
        {
          "text": "पू॒र्भित्त᳚मं मघवन्निन्द्र गो॒विद॒मीशा᳚नं रा॒य ई᳚महे ॥",
          "begin": 5.373,
          "end": 13.68
        }
      ]
    },
    {
      "id": "8.53.2",
      "mandala": 8,
      "sukta": 53,
      "rik": 2,
      "padas": [
        {
          "text": "य आ॒युं कुत्स᳚मतिथि॒ग्वमर्द᳚यो वावृधा॒नो दि॒वेदि᳚वे ।",
          "begin": 0.0,
          "end": 5.476
        },
        {
          "text": "तं त्वा᳚ व॒यं हर्य᳚श्वं श॒तक्र᳚तुं वाज॒यन्तो᳚ हवामहे ॥",
          "begin": 5.476,
          "end": 10.64
        }
      ]
    },
    {
      "id": "8.53.3",
      "mandala": 8,
      "sukta": 53,
      "rik": 3,
      "padas": [
        {
          "text": "आ नो॒ विश्वे᳚षां॒ रसं॒ मध्व᳚ः सिञ्च॒न्त्वद्र᳚यः ।",
          "begin": 0.0,
          "end": 5.478
        },
        {
          "text": "ये प᳚रा॒वति᳚ सुन्वि॒रे जने॒ष्वा ये अ᳚र्वा॒वतीन्द᳚वः ॥",
          "begin": 5.478,
          "end": 10.84
        }
      ]
    },
    {
      "id": "8.53.4",
      "mandala": 8,
      "sukta": 53,
      "rik": 4,
      "padas": [
        {
          "text": "विश्वा॒ द्वेषां᳚सि ज॒हि चाव॒ चा कृ᳚धि॒ विश्वे᳚ सन्व॒न्त्वा वसु᳚ ।",
          "begin": 0.0,
          "end": 6.189
        },
        {
          "text": "शीष्टे᳚षु चित्ते मदि॒रासो᳚ अं॒शवो॒ यत्रा॒ सोम᳚स्य तृ॒म्पसि᳚ ॥",
          "begin": 6.189,
          "end": 11.8
        }
      ]
    },
    {
      "id": "8.53.5",
      "mandala": 8,
      "sukta": 53,
      "rik": 5,
      "padas": [
        {
          "text": "इन्द्र॒ नेदी᳚य॒ एदि᳚हि मि॒तमे᳚धाभिरू॒तिभि᳚ः ।",
          "begin": 0.0,
          "end": 5.344
        },
        {
          "text": "आ शं᳚तम॒ शंत᳚माभिर॒भिष्टि᳚भि॒रा स्वा᳚पे स्वा॒पिभि᳚ः ॥",
          "begin": 5.344,
          "end": 10.76
        }
      ]
    },
    {
      "id": "8.53.6",
      "mandala": 8,
      "sukta": 53,
      "rik": 6,
      "padas": [
        {
          "text": "आ॒जि॒तुरं॒ सत्प᳚तिं वि॒श्वच᳚र्षणिं कृ॒धि प्र॒जास्वाभ᳚गम् ।",
          "begin": 0.0,
          "end": 4.96
        },
        {
          "text": "प्र सू ति᳚रा॒ शची᳚भि॒र्ये त᳚ उ॒क्थिन॒ः क्रतुं᳚ पुन॒त आ᳚नु॒षक् ॥",
          "begin": 4.96,
          "end": 10.84
        }
      ]
    },
    {
      "id": "8.53.7",
      "mandala": 8,
      "sukta": 53,
      "rik": 7,
      "padas": [
        {
          "text": "यस्ते॒ साधि॒ष्ठो॑व᳚से॒ ते स्या᳚म॒ भरे᳚षु ते ।",
          "begin": 0.0,
          "end": 4.302
        },
        {
          "text": "व॒यं होत्रा᳚भिरु॒त दे॒वहू᳚तिभिः सस॒वांसो᳚ मनामहे ॥",
          "begin": 4.302,
          "end": 10.68
        }
      ]
    },
    {
      "id": "8.53.8",
      "mandala": 8,
      "sukta": 53,
      "rik": 8,
      "padas": [
        {
          "text": "अ॒हं हि ते᳚ हरिवो॒ ब्रह्म᳚ वाज॒युरा॒जिं यामि॒ सदो॒तिभि᳚ः ।",
          "begin": 0.0,
          "end": 6.065
        },
        {
          "text": "त्वामिदे॒व तममे॒ सम᳚श्व॒युर्ग॒व्युरग्रे᳚ मथी॒नाम् ॥",
          "begin": 6.065,
          "end": 13.36
        }
      ]
    }
  ]
}