{
  "mandala": 8,
  "sukta": 21,
  "verses": [
    {
      "id": "8.21.1",
      "mandala": 8,
      "sukta": 21,
      "rik": 1,
      "padas": [
        {
          "text": "व॒यमु॒ त्वाम᳚पूर्व्य स्थू॒रं न कच्चि॒द्भर᳚न्तो॑व॒स्यवः᳚ ।",
          "begin": 0.0,
          "end": 6.785
        },
        {
          "text": "वाजे᳚ चि॒त्रं ह᳚वामहे ॥",
          "begin": 6.785,
          "end": 10.32
        }
      ]
    },
    {
      "id": "8.21.2",
      "mandala": 8,
      "sukta": 21,
      "rik": 2,
      "padas": [
        {
          "text": "उप᳚ त्वा॒ कर्म᳚न्नू॒तये॒ स नो॒ युवो॒ग्रश्च᳚क्राम॒ यो धृ॒षत् ।",
          "begin": 0.0,
          "end": 6.369
        },
        {
          "text": "त्वामिद्ध्य᳚वि॒तारं᳚ ववृ॒महे॒ सखा᳚य इन्द्र सान॒सिम् ॥",
          "begin": 6.369,
          "end": 12.28
        }
      ]
    },
    {
      "id": "8.21.3",
      "mandala": 8,
      "sukta": 21,
      "rik": 3,
      "padas": [
        {
          "text": "आ या᳚ही॒म इन्द॒वो॑श्व᳚पते॒ गोप᳚त॒ उर्व᳚रापते ।",
          "begin": 0.0,
          "end": 6.703
        },
        {
          "text": "सोमं᳚ सोमपते पिब ॥",
          "begin": 6.703,
          "end": 9.56
        }
      ]
    },
    {
      "id": "8.21.4",
      "mandala": 8,
      "sukta": 21,
      "rik": 4,
      "padas": [
        {
          "text": "व॒यं हि त्वा॒ बन्धु᳚मन्तमब॒न्धवो॒ विप्रा᳚स इन्द्र येमि॒म ।",
          "begin": 0.0,
          "end": 6.703
        },
        {
          "text": "या ते॒ धामा᳚नि वृषभ॒ तेभि॒रा ग᳚हि॒ विश्वे᳚भि॒ः सोम᳚पीतये ॥",
          "begin": 6.703,
          "end": 12.88
        }
      ]
    },
    {
      "id": "8.21.5",
      "mandala": 8,
      "sukta": 21,
      "rik": 5,
      "padas": [
        {
          "text": "सीद᳚न्तस्ते॒ वयो᳚ यथा॒ गोश्री᳚ते॒ मधौ᳚ मदि॒रे वि॒वक्ष᳚णे ।",
          "begin": 0.0,
          "end": 8.236
        },
        {
          "text": "अ॒भि त्वामि᳚न्द्र नोनुमः ॥",
          "begin": 8.236,
          "end": 11.68
        }
      ]
    },
    {
      "id": "8.21.6",
      "mandala": 8,
      "sukta": 21,
      "rik": 6,
      "padas": [
        {
          "text": "अच्छा᳚ च त्वै॒ना नम᳚सा॒ वदा᳚मसि॒ किं मुहु᳚श्चि॒द्वि दी᳚धयः ।",
          "begin": 0.0,
          "end": 7.417
        },
        {
          "text": "सन्ति॒ कामा᳚सो हरिवो द॒दिष्ट्वं स्मो व॒यं सन्ति᳚ नो॒ धियः᳚ ॥",
          "begin": 7.417,
          "end": 13.84
        }
      ]
    },
    {
      "id": "8.21.7",
      "mandala": 8,
      "sukta": 21,
      "rik": 7,
      "padas": [
        {
          "text": "नूत्ना॒ इदि᳚न्द्र ते व॒यमू॒ती अ᳚भूम न॒हि नू ते᳚ अद्रिवः ।",
          "begin": 0.0,
          "end": 8.232
        },
        {
          "text": "वि॒द्मा पु॒रा परी᳚णसः ॥",
          "begin": 8.232,
          "end": 11.2
        }
      ]
    },
    {
      "id": "8.21.8",
      "mandala": 8,
      "sukta": 21,
      "rik": 8,
      "padas": [
        {
          "text": "वि॒द्मा स᳚खि॒त्वमु॒त शू᳚र भो॒ज्य१॒᳚मा ते॒ ता व᳚ज्रिन्नीमहे ।",
          "begin": 0.0,
          "end": 7.303
        },
        {
          "text": "उ॒तो स᳚मस्मि॒न्ना शि᳚शीहि नो वसो॒ वाजे᳚ सुशिप्र॒ गोम᳚ति ॥",
          "begin": 7.303,
          "end": 12.92
        }
      ]
    },
    {
      "id": "8.21.9",
      "mandala": 8,
      "sukta": 21,
      "rik": 9,
      "padas": [
        {
          "text": "यो न᳚ इ॒दमि᳚दं पु॒रा प्र वस्य᳚ आनि॒नाय॒ तमु᳚ वः स्तुषे ।",
          "begin": 0.0,
          "end": 6.397
        },
        {
          "text": "सखा᳚य॒ इन्द्र᳚मू॒तये᳚ ॥",
          "begin": 6.397,
          "end": 9.52
        }
      ]
    },
    {
      "id": "8.21.10",
      "mandala": 8,
      "sukta": 21,
      "rik": 10,
      "padas": [
        {
          "text": "हर्य᳚श्वं॒ सत्प᳚तिं चर्षणी॒सहं॒ स हि ष्मा॒ यो अम᳚न्दत ।",
          "begin": 0.0,
          "end": 7.017
        },
        {
          "text": "आ तु न॒ः स व᳚यति॒ गव्य॒मश्व्यं᳚ स्तो॒तृभ्यो᳚ म॒घवा᳚ श॒तम् ॥",
          "begin": 7.017,
          "end": 13.28
        }
      ]
    },
    {
      "id": "8.21.11",
      "mandala": 8,
      "sukta": 21,
      "rik": 11,
      "padas": [
        {
          "text": "त्वया᳚ ह स्विद्यु॒जा व॒यं प्रति᳚ श्व॒सन्तं᳚ वृषभ ब्रुवीमहि ।",
          "begin": 0.0,
          "end": 7.562
        },
        {
          "text": "सं॒स्थे जन᳚स्य॒ गोम᳚तः ॥",
          "begin": 7.562,
          "end": 10.52
        }
      ]
    },
    {
      "id": "8.21.12",
      "mandala": 8,
      "sukta": 21,
      "rik": 12,
      "padas": [
        {
          "text": "जये᳚म का॒रे पु᳚रुहूत का॒रिणो॒॑भि ति᳚ष्ठेम दू॒ढ्य᳚ः ।",
          "begin": 0.0,
          "end": 6.329
        },
        {
          "text": "नृभि᳚र्वृ॒त्रं ह॒न्याम᳚ शूशु॒याम॒ चावे᳚रिन्द्र॒ प्र णो॒ धियः᳚ ॥",
          "begin": 6.329,
          "end": 13.2
        }
      ]
    },
    {
      "id": "8.21.13",
      "mandala": 8,
      "sukta": 21,
      "rik": 13,
      "padas": [
        {
          "text": "अ॒भ्रा॒तृ॒व्यो अ॒ना त्वमना᳚पिरिन्द्र ज॒नुषा᳚ स॒नाद᳚सि ।",
          "begin": 0.0,
          "end": 6.561
        },
        {
          "text": "यु॒धेदा᳚पि॒त्वमि᳚च्छसे ॥",
          "begin": 6.561,
          "end": 9.92
        }
      ]
    },
    {
      "id": "8.21.14",
      "mandala": 8,
      "sukta": 21,
      "rik": 14,
      "padas": [
        {
          "text": "नकी᳚ रे॒वन्तं᳚ स॒ख्याय᳚ विन्दसे॒ पीय᳚न्ति ते सुरा॒श्व᳚ः ।",
          "begin": 0.0,
          "end": 6.446
        },
        {
          "text": "य॒दा कृ॒णोषि᳚ नद॒नुं समू᳚ह॒स्यादित्पि॒तेव᳚ हूयसे ॥",
          "begin": 6.446,
          "end": 13.08
        }
      ]
    },
    {
      "id": "8.21.15",
      "mandala": 8,
      "sukta": 21,
      "rik": 15,
      "padas": [
        {
          "text": "मा ते᳚ अमा॒जुरो᳚ यथा मू॒रास᳚ इन्द्र स॒ख्ये त्वाव᳚तः ।",
          "begin": 0.0,
          "end": 7.379
        },
        {
          "text": "नि ष᳚दाम॒ सचा᳚ सु॒ते ॥",
          "begin": 7.379,
          "end": 10.08
        }
      ]
    },
    {
      "id": "8.21.16",
      "mandala": 8,
      "sukta": 21,
      "rik": 16,
      "padas": [
        {
          "text": "मा ते᳚ गोदत्र॒ निर᳚राम॒ राध᳚स॒ इन्द्र॒ मा ते᳚ गृहामहि ।",
          "begin": 0.0,
          "end": 6.368
        },
        {
          "text": "दृ॒ळ्हा चि᳚द॒र्यः प्र मृ᳚शा॒भ्या भ᳚र॒ न ते᳚ दा॒मान᳚ आ॒दभे᳚ ॥",
          "begin": 6.368,
          "end": 13.08
        }
      ]
    },
    {
      "id": "8.21.17",
      "mandala": 8,
      "sukta": 21,
      "rik": 17,
      "padas": [
        {
          "text": "इन्द्रो᳚ वा॒ घेदिय᳚न्म॒घं सर᳚स्वती वा सु॒भगा᳚ द॒दिर्वसु᳚ ।",
          "begin": 0.0,
          "end": 7.254
        },
        {
          "text": "त्वं वा᳚ चित्र दा॒शुषे᳚ ॥",
          "begin": 7.254,
          "end": 10.96
        }
      ]
    },
    {
      "id": "8.21.18",
      "mandala": 8,
      "sukta": 21,
      "rik": 18,
      "padas": [
        {
          "text": "चित्र॒ इद्राजा᳚ राज॒का इद᳚न्य॒के य॒के सर᳚स्वती॒मनु᳚ ।",
          "begin": 0.0,
          "end": 7.151
        },
        {
          "text": "प॒र्जन्य᳚ इव त॒तन॒द्धि वृ॒ष्ट्या स॒हस्र᳚म॒युता॒ दद᳚त् ॥",
          "begin": 7.151,
          "end": 15.76
        }
      ]
    }
  ]
}