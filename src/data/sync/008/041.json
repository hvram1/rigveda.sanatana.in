{
  "mandala": 8,
  "sukta": 41,
  "verses": [
    {
      "id": "8.41.1",
      "mandala": 8,
      "sukta": 41,
      "rik": 1,
      "padas": [
        {
          "text": "अ॒स्मा ऊ॒ षु प्रभू᳚तये॒ वरु᳚णाय म॒रुद्भ्यो॑र्चा᳚ वि॒दुष्ट᳚रेभ्यः ।",
          "begin": 0.0,
          "end": 10.528
        },
        {
          "text": "यो धी॒ता मानु᳚षाणां प॒श्वो गा इ᳚व॒ रक्ष᳚ति॒ नभ᳚न्तामन्य॒के स᳚मे ॥",
          "begin": 10.528,
          "end": 17.32
        }
      ]
    },
    {
      "id": "8.41.2",
      "mandala": 8,
      "sukta": 41,
      "rik": 2,
      "padas": [
        {
          "text": "तमू॒ षु स᳚म॒ना गि॒रा पि᳚तॄ॒णां च॒ मन्म᳚भिः ।",
          "begin": 0.0,
          "end": 4.603
        },
        {
          "text": "ना॒भा॒कस्य॒ प्रश᳚स्तिभि॒र्यः सिन्धू᳚ना॒मुपो᳚द॒ये स॒प्तस्व᳚सा॒ स म᳚ध्य॒मो नभ᳚न्तामन्य॒के स᳚मे ॥",
          "begin": 4.603,
          "end": 12.88
        }
      ]
    },
    {
      "id": "8.41.3",
      "mandala": 8,
      "sukta": 41,
      "rik": 3,
      "padas": [
        {
          "text": "स क्षप॒ः परि᳚ षस्वजे॒ न्यु१॒᳚स्रो मा॒यया᳚ दधे॒ स विश्वं॒ परि᳚ दर्श॒तः ।",
          "begin": 0.0,
          "end": 6.751
        },
        {
          "text": "तस्य॒ वेनी॒रनु᳚ व्र॒तमु॒षस्ति॒स्रो अ᳚वर्धय॒न्नभ᳚न्तामन्य॒के स᳚मे ॥",
          "begin": 6.751,
          "end": 13.0
        }
      ]
    },
    {
      "id": "8.41.4",
      "mandala": 8,
      "sukta": 41,
      "rik": 4,
      "padas": [
        {
          "text": "यः क॒कुभो᳚ निधार॒यः पृ᳚थि॒व्यामधि᳚ दर्श॒तः ।",
          "begin": 0.0,
          "end": 4.746
        },
        {
          "text": "स माता᳚ पू॒र्व्यं प॒दं तद्वरु᳚णस्य॒ सप्त्यं॒ स हि गो॒पा इ॒वेर्यो॒ नभ᳚न्तामन्य॒के स᳚मे ॥",
          "begin": 4.746,
          "end": 12.6
        }
      ]
    },
    {
      "id": "8.41.5",
      "mandala": 8,
      "sukta": 41,
      "rik": 5,
      "padas": [
        {
          "text": "यो ध॒र्ता भुव᳚नानां॒ य उ॒स्राणा᳚मपी॒च्या॒३॒᳚ वेद॒ नामा᳚नि॒ गुह्या᳚ ।",
          "begin": 0.0,
          "end": 9.143
        },
        {
          "text": "स क॒विः काव्या᳚ पु॒रु रू॒पं द्यौरि᳚व पुष्यति॒ नभ᳚न्तामन्य॒के स᳚मे ॥",
          "begin": 9.143,
          "end": 15.56
        }
      ]
    },
    {
      "id": "8.41.6",
      "mandala": 8,
      "sukta": 41,
      "rik": 6,
      "padas": [
        {
          "text": "यस्मि॒न्विश्वा᳚नि॒ काव्या᳚ च॒क्रे नाभि᳚रिव श्रि॒ता ।",
          "begin": 0.0,
          "end": 5.706
        },
        {
          "text": "त्रि॒तं जू॒ती स᳚पर्यत व्र॒जे गावो॒ न सं॒युजे᳚ यु॒जे अश्वाँ᳚ अयुक्षत॒ नभ᳚न्तामन्य॒के स᳚मे ॥",
          "begin": 5.706,
          "end": 14.04
        }
      ]
    },
    {
      "id": "8.41.7",
      "mandala": 8,
      "sukta": 41,
      "rik": 7,
      "padas": [
        {
          "text": "य आ॒स्वत्क᳚ आ॒शये॒ विश्वा᳚ जा॒तान्ये᳚षाम् ।",
          "begin": 0.0,
          "end": 5.053
        },
        {
          "text": "परि॒ धामा᳚नि॒ मर्मृ᳚श॒द्वरु᳚णस्य पु॒रो गये॒ विश्वे᳚ दे॒वा अनु᳚ व्र॒तं नभ᳚न्तामन्य॒के स᳚मे ॥",
          "begin": 5.053,
          "end": 13.76
        }
      ]
    },
    {
      "id": "8.41.8",
      "mandala": 8,
      "sukta": 41,
      "rik": 8,
      "padas": [
        {
          "text": "स स᳚मु॒द्रो अ᳚पी॒च्य᳚स्तु॒रो द्यामि᳚व रोहति॒ नि यदा᳚सु॒ यजु᳚र्द॒धे ।",
          "begin": 0.0,
          "end": 6.61
        },
        {
          "text": "स मा॒या अ॒र्चिना᳚ प॒दास्तृ᳚णा॒न्नाक॒मारु᳚ह॒न्नभ᳚न्तामन्य॒के स᳚मे ॥",
          "begin": 6.61,
          "end": 12.76
        }
      ]
    },
    {
      "id": "8.41.9",
      "mandala": 8,
      "sukta": 41,
      "rik": 9,
      "padas": [
        {
          "text": "यस्य᳚ श्वे॒ता वि᳚चक्ष॒णा ति॒स्रो भूमी᳚रधिक्षि॒तः ।",
          "begin": 0.0,
          "end": 4.05
        },
        {
          "text": "त्रिरुत्त᳚राणि प॒प्रतु॒र्वरु᳚णस्य ध्रु॒वं सद॒ः स स᳚प्ता॒नामि᳚रज्यति॒ नभ᳚न्तामन्य॒के स᳚मे ॥",
          "begin": 4.05,
          "end": 11.72
        }
      ]
    },
    {
      "id": "8.41.10",
      "mandala": 8,
      "sukta": 41,
      "rik": 10,
      "padas": [
        {
          "text": "यः श्वे॒ताँ अधि᳚निर्णिजश्च॒क्रे कृ॒ष्णाँ अनु᳚ व्र॒ता ।",
          "begin": 0.0,
          "end": 5.912
        },
        {
          "text": "स धाम᳚ पू॒र्व्यं म᳚मे॒ यः स्क॒म्भेन॒ वि रोद᳚सी अ॒जो न द्यामधा᳚रय॒न्नभ᳚न्तामन्य॒के स᳚मे ॥",
          "begin": 5.912,
          "end": 16.24
        }
      ]
    }
  ]
}