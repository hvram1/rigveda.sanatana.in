{
  "mandala": 8,
  "sukta": 80,
  "verses": [
    {
      "id": "8.80.1",
      "mandala": 8,
      "sukta": 80,
      "rik": 1,
      "padas": [
        {
          "text": "न॒ह्य१॒᳚न्यं ब॒ळाक᳚रं मर्डि॒तारं᳚ शतक्रतो ।",
          "begin": 0.0,
          "end": 9.299
        },
        {
          "text": "त्वं न᳚ इन्द्र मृळय ॥",
          "begin": 9.299,
          "end": 11.8
        }
      ]
    },
    {
      "id": "8.80.2",
      "mandala": 8,
      "sukta": 80,
      "rik": 2,
      "padas": [
        {
          "text": "यो न॒ः शश्व᳚त्पु॒रावि॒थामृ᳚ध्रो॒ वाज᳚सातये ।",
          "begin": 0.0,
          "end": 5.03
        },
        {
          "text": "स त्वं न᳚ इन्द्र मृळय ॥",
          "begin": 5.03,
          "end": 7.24
        }
      ]
    },
    {
      "id": "8.80.3",
      "mandala": 8,
      "sukta": 80,
      "rik": 3,
      "padas": [
        {
          "text": "किम॒ङ्ग र᳚ध्र॒चोद᳚नः सुन्वा॒नस्या᳚वि॒तेद᳚सि ।",
          "begin": 0.0,
          "end": 5.41
        },
        {
          "text": "कु॒वित्स्वि᳚न्द्र ण॒ः शकः᳚ ॥",
          "begin": 5.41,
          "end": 8.28
        }
      ]
    },
    {
      "id": "8.80.4",
      "mandala": 8,
      "sukta": 80,
      "rik": 4,
      "padas": [
        {
          "text": "इन्द्र॒ प्र णो॒ रथ᳚मव प॒श्चाच्चि॒त्सन्त᳚मद्रिवः ।",
          "begin": 0.0,
          "end": 5.128
        },
        {
          "text": "पु॒रस्ता᳚देनं मे कृधि ॥",
          "begin": 5.128,
          "end": 8.2
        }
      ]
    },
    {
      "id": "8.80.5",
      "mandala": 8,
      "sukta": 80,
      "rik": 5,
      "padas": [
        {
          "text": "हन्तो॒ नु किमा᳚ससे प्रथ॒मं नो॒ रथं᳚ कृधि ।",
          "begin": 0.0,
          "end": 5.474
        },
        {
          "text": "उ॒प॒मं वा᳚ज॒यु श्रवः᳚ ॥",
          "begin": 5.474,
          "end": 8.72
        }
      ]
    },
    {
      "id": "8.80.6",
      "mandala": 8,
      "sukta": 80,
      "rik": 6,
      "padas": [
        {
          "text": "अवा᳚ नो वाज॒युं रथं᳚ सु॒करं᳚ ते॒ किमित्परि᳚ ।",
          "begin": 0.0,
          "end": 6.034
        },
        {
          "text": "अ॒स्मान्त्सु जि॒ग्युष᳚स्कृधि ॥",
          "begin": 6.034,
          "end": 8.88
        }
      ]
    },
    {
      "id": "8.80.7",
      "mandala": 8,
      "sukta": 80,
      "rik": 7,
      "padas": [
        {
          "text": "इन्द्र॒ दृह्य᳚स्व॒ पूर᳚सि भ॒द्रा त᳚ एति निष्कृ॒तम् ।",
          "begin": 0.0,
          "end": 5.096
        },
        {
          "text": "इ॒यं धीरृ॒त्विया᳚वती ॥",
          "begin": 5.096,
          "end": 8.04
        }
      ]
    },
    {
      "id": "8.80.8",
      "mandala": 8,
      "sukta": 80,
      "rik": 8,
      "padas": [
        {
          "text": "मा सी᳚मव॒द्य आ भा᳚गु॒र्वी काष्ठा᳚ हि॒तं धन᳚म् ।",
          "begin": 0.0,
          "end": 6.615
        },
        {
          "text": "अ॒पावृ᳚क्ता अर॒त्नयः᳚ ॥",
          "begin": 6.615,
          "end": 10.0
        }
      ]
    },
    {
      "id": "8.80.9",
      "mandala": 8,
      "sukta": 80,
      "rik": 9,
      "padas": [
        {
          "text": "तु॒रीयं॒ नाम᳚ य॒ज्ञियं᳚ य॒दा कर॒स्तदु᳚श्मसि ।",
          "begin": 0.0,
          "end": 4.96
        },
        {
          "text": "आदित्पति᳚र्न ओहसे ॥",
          "begin": 4.96,
          "end": 8.4
        }
      ]
    },
    {
      "id": "8.80.10",
      "mandala": 8,
      "sukta": 80,
      "rik": 10,
      "padas": [
        {
          "text": "अवी᳚वृधद्वो अमृता॒ अम᳚न्दीदेक॒द्यूर्दे᳚वा उ॒त याश्च᳚ देवीः ।",
          "begin": 0.0,
          "end": 9.235
        },
        {
          "text": "तस्मा᳚ उ॒ राधः᳚ कृणुत प्रश॒स्तं प्रा॒तर्म॒क्षू धि॒याव᳚सुर्जगम्यात् ॥",
          "begin": 9.235,
          "end": 18.04
        }
      ]
    }
  ]
}