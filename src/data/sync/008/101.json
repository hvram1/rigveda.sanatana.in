{
  "mandala": 8,
  "sukta": 101,
  "verses": [
    {
      "id": "8.101.1",
      "mandala": 8,
      "sukta": 101,
      "rik": 1,
      "padas": [
        {
          "text": "ऋध᳚गि॒त्था स मर्त्य᳚ः शश॒मे दे॒वता᳚तये ।",
          "begin": 0.0,
          "end": 7.066
        },
        {
          "text": "यो नू॒नं मि॒त्रावरु᳚णाव॒भिष्ट᳚य आच॒क्रे ह॒व्यदा᳚तये ॥",
          "begin": 7.066,
          "end": 13.08
        }
      ]
    },
    {
      "id": "8.101.2",
      "mandala": 8,
      "sukta": 101,
      "rik": 2,
      "padas": [
        {
          "text": "वर्षि᳚ष्ठक्षत्रा उरु॒चक्ष᳚सा॒ नरा॒ राजा᳚ना दीर्घ॒श्रुत्त᳚मा ।",
          "begin": 0.0,
          "end": 6.644
        },
        {
          "text": "ता बा॒हुता॒ न दं॒सना᳚ रथर्यतः सा॒कं सूर्य᳚स्य र॒श्मिभि᳚ः ॥",
          "begin": 6.644,
          "end": 12.6
        }
      ]
    },
    {
      "id": "8.101.3",
      "mandala": 8,
      "sukta": 101,
      "rik": 3,
      "padas": [
        {
          "text": "प्र यो वां᳚ मित्रावरुणाजि॒रो दू॒तो अद्र᳚वत् ।",
          "begin": 0.0,
          "end": 6.097
        },
        {
          "text": "अयः᳚शीर्षा॒ मदे᳚रघुः ॥",
          "begin": 6.097,
          "end": 8.8
        }
      ]
    },
    {
      "id": "8.101.4",
      "mandala": 8,
      "sukta": 101,
      "rik": 4,
      "padas": [
        {
          "text": "न यः स॒म्पृच्छे॒ न पुन॒र्हवी᳚तवे॒ न सं᳚वा॒दाय॒ रम᳚ते ।",
          "begin": 0.0,
          "end": 6.161
        },
        {
          "text": "तस्मा᳚न्नो अ॒द्य समृ᳚तेरुरुष्यतं बा॒हुभ्यां᳚ न उरुष्यतम् ॥",
          "begin": 6.161,
          "end": 12.04
        }
      ]
    },
    {
      "id": "8.101.5",
      "mandala": 8,
      "sukta": 101,
      "rik": 5,
      "padas": [
        {
          "text": "प्र मि॒त्राय॒ प्रार्य॒म्णे स᳚च॒थ्य᳚मृतावसो ।",
          "begin": 0.0,
          "end": 4.386
        },
        {
          "text": "व॒रू॒थ्यं१॒᳚ वरु᳚णे॒ छन्द्यं॒ वचः᳚ स्तो॒त्रं राज᳚सु गायत ॥",
          "begin": 4.386,
          "end": 10.12
        }
      ]
    },
    {
      "id": "8.101.6",
      "mandala": 8,
      "sukta": 101,
      "rik": 6,
      "padas": [
        {
          "text": "ते हि᳚न्विरे अरु॒णं जेन्यं॒ वस्वेकं᳚ पु॒त्रं ति᳚सॄ॒णाम् ।",
          "begin": 0.0,
          "end": 6.718
        },
        {
          "text": "ते धामा᳚न्य॒मृता॒ मर्त्या᳚ना॒मद᳚ब्धा अ॒भि च᳚क्षते ॥",
          "begin": 6.718,
          "end": 11.96
        }
      ]
    },
    {
      "id": "8.101.7",
      "mandala": 8,
      "sukta": 101,
      "rik": 7,
      "padas": [
        {
          "text": "आ मे॒ वचां॒स्युद्य᳚ता द्यु॒मत्त᳚मानि॒ कर्त्वा᳚ ।",
          "begin": 0.0,
          "end": 5.526
        },
        {
          "text": "उ॒भा या᳚तं नासत्या स॒जोष᳚सा॒ प्रति᳚ ह॒व्यानि᳚ वी॒तये᳚ ॥",
          "begin": 5.526,
          "end": 10.92
        }
      ]
    },
    {
      "id": "8.101.8",
      "mandala": 8,
      "sukta": 101,
      "rik": 8,
      "padas": [
        {
          "text": "रा॒तिं यद्वा᳚मर॒क्षसं॒ हवा᳚महे यु॒वाभ्यां᳚ वाजिनीवसू ।",
          "begin": 0.0,
          "end": 6.238
        },
        {
          "text": "प्राचीं॒ होत्रां᳚ प्रति॒रन्ता᳚वितं नरा गृणा॒ना ज॒मद᳚ग्निना ॥",
          "begin": 6.238,
          "end": 12.96
        }
      ]
    },
    {
      "id": "8.101.9",
      "mandala": 8,
      "sukta": 101,
      "rik": 9,
      "padas": [
        {
          "text": "आ नो᳚ य॒ज्ञं दि᳚वि॒स्पृशं॒ वायो᳚ या॒हि सु॒मन्म᳚भिः ।",
          "begin": 0.0,
          "end": 6.188
        },
        {
          "text": "अ॒न्तः प॒वित्र᳚ उ॒परि᳚ श्रीणा॒नो॒३॒᳚॑यं शु॒क्रो अ᳚यामि ते ॥",
          "begin": 6.188,
          "end": 12.72
        }
      ]
    },
    {
      "id": "8.101.10",
      "mandala": 8,
      "sukta": 101,
      "rik": 10,
      "padas": [
        {
          "text": "वेत्य᳚ध्व॒र्युः प॒थिभी॒ रजि᳚ष्ठै॒ः प्रति᳚ ह॒व्यानि᳚ वी॒तये᳚ ।",
          "begin": 0.0,
          "end": 5.946
        },
        {
          "text": "अधा᳚ नियुत्व उ॒भय᳚स्य नः पिब॒ शुचिं॒ सोमं॒ गवा᳚शिरम् ॥",
          "begin": 5.946,
          "end": 10.84
        }
      ]
    },
    {
      "id": "8.101.11",
      "mandala": 8,
      "sukta": 101,
      "rik": 11,
      "padas": [
        {
          "text": "बण्म॒हाँ अ᳚सि सूर्य॒ बळा᳚दित्य म॒हाँ अ᳚सि ।",
          "begin": 0.0,
          "end": 5.966
        },
        {
          "text": "म॒हस्ते᳚ स॒तो म᳚हि॒मा प᳚नस्यते॒॑द्धा दे᳚व म॒हाँ अ᳚सि ॥",
          "begin": 5.966,
          "end": 11.2
        }
      ]
    },
    {
      "id": "8.101.12",
      "mandala": 8,
      "sukta": 101,
      "rik": 12,
      "padas": [
        {
          "text": "बट् सू᳚र्य॒ श्रव᳚सा म॒हाँ अ᳚सि स॒त्रा दे᳚व म॒हाँ अ᳚सि ।",
          "begin": 0.0,
          "end": 6.524
        },
        {
          "text": "म॒ह्ना दे॒वाना᳚मसु॒र्य᳚ः पु॒रोहि᳚तो वि॒भु ज्योति॒रदा᳚भ्यम् ॥",
          "begin": 6.524,
          "end": 12.28
        }
      ]
    },
    {
      "id": "8.101.13",
      "mandala": 8,
      "sukta": 101,
      "rik": 13,
      "padas": [
        {
          "text": "इ॒यं या नीच्य॒र्किणी᳚ रू॒पा रोहि᳚ण्या कृ॒ता ।",
          "begin": 0.0,
          "end": 4.304
        },
        {
          "text": "चि॒त्रेव॒ प्रत्य᳚दर्श्याय॒त्य१॒᳚न्तर्द॒शसु᳚ बा॒हुषु᳚ ॥",
          "begin": 4.304,
          "end": 10.68
        }
      ]
    },
    {
      "id": "8.101.14",
      "mandala": 8,
      "sukta": 101,
      "rik": 14,
      "padas": [
        {
          "text": "प्र॒जा ह᳚ ति॒स्रो अ॒त्याय᳚मीयु॒र्न्य१॒᳚न्या अ॒र्कम॒भितो᳚ विविश्रे ।",
          "begin": 0.0,
          "end": 6.718
        },
        {
          "text": "बृ॒हद्ध᳚ तस्थौ॒ भुव᳚नेष्व॒न्तः पव᳚मानो ह॒रित॒ आ वि᳚वेश ॥",
          "begin": 6.718,
          "end": 12.24
        }
      ]
    },
    {
      "id": "8.101.15",
      "mandala": 8,
      "sukta": 101,
      "rik": 15,
      "padas": [
        {
          "text": "मा॒ता रु॒द्राणां᳚ दुहि॒ता वसू᳚नां॒ स्वसा᳚दि॒त्याना᳚म॒मृत᳚स्य॒ नाभि᳚ः ।",
          "begin": 0.0,
          "end": 7.517
        },
        {
          "text": "प्र नु वो᳚चं चिकि॒तुषे॒ जना᳚य॒ मा गामना᳚गा॒मदि᳚तिं वधिष्ट ॥",
          "begin": 7.517,
          "end": 14.64
        }
      ]
    },
    {
      "id": "8.101.16",
      "mandala": 8,
      "sukta": 101,
      "rik": 16,
      "padas": [
        {
          "text": "व॒चो॒विदं॒ वाच᳚मुदी॒रय᳚न्तीं॒ विश्वा᳚भिर्धी॒भिरु᳚प॒तिष्ठ᳚मानाम् ।",
          "begin": 0.0,
          "end": 7.141
        },
        {
          "text": "दे॒वीं दे॒वेभ्य॒ः पर्ये॒युषीं॒ गामा मा᳚वृक्त॒ मर्त्यो᳚ द॒भ्रचे᳚ताः ॥",
          "begin": 7.141,
          "end": 17.16
        }
      ]
    }
  ]
}