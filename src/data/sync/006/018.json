{
  "mandala": 6,
  "sukta": 18,
  "verses": [
    {
      "id": "6.18.1",
      "mandala": 6,
      "sukta": 18,
      "rik": 1,
      "padas": [
        {
          "text": "तमु᳚ ष्टुहि॒ यो अ॒भिभू᳚त्योजा व॒न्वन्नवा᳚तः पुरुहू॒त इन्द्र᳚ः ।",
          "begin": 0.0,
          "end": 9.03
        },
        {
          "text": "अषा᳚ळ्हमु॒ग्रं सह᳚मानमा॒भिर्गी॒र्भिर्व᳚र्ध वृष॒भं च᳚र्षणी॒नाम् ॥",
          "begin": 9.03,
          "end": 15.96
        }
      ]
    },
    {
      "id": "6.18.2",
      "mandala": 6,
      "sukta": 18,
      "rik": 2,
      "padas": [
        {
          "text": "स यु॒ध्मः सत्वा᳚ खज॒कृत्स॒मद्वा᳚ तुविम्र॒क्षो न᳚दनु॒माँ ऋ᳚जी॒षी ।",
          "begin": 0.0,
          "end": 7.647
        },
        {
          "text": "बृ॒हद्रे᳚णु॒श्च्यव᳚नो॒ मानु᳚षीणा॒मेकः᳚ कृष्टी॒नाम᳚भवत्स॒हावा᳚ ॥",
          "begin": 7.647,
          "end": 15.4
        }
      ]
    },
    {
      "id": "6.18.3",
      "mandala": 6,
      "sukta": 18,
      "rik": 3,
      "padas": [
        {
          "text": "त्वं ह॒ नु त्यद᳚दमायो॒ दस्यूँ॒रेकः᳚ कृ॒ष्टीर᳚वनो॒रार्या᳚य ।",
          "begin": 0.0,
          "end": 7.489
        },
        {
          "text": "अस्ति᳚ स्वि॒न्नु वी॒र्यं१॒᳚ तत्त᳚ इन्द्र॒ न स्वि᳚दस्ति॒ तदृ᳚तु॒था वि वो᳚चः ॥",
          "begin": 7.489,
          "end": 14.8
        }
      ]
    },
    {
      "id": "6.18.4",
      "mandala": 6,
      "sukta": 18,
      "rik": 4,
      "padas": [
        {
          "text": "सदिद्धि ते᳚ तुविजा॒तस्य॒ मन्ये॒ सहः᳚ सहिष्ठ तुर॒तस्तु॒रस्य᳚ ।",
          "begin": 0.0,
          "end": 6.888
        },
        {
          "text": "उ॒ग्रमु॒ग्रस्य᳚ त॒वस॒स्तवी॒यो॑र᳚ध्रस्य रध्र॒तुरो᳚ बभूव ॥",
          "begin": 6.888,
          "end": 13.4
        }
      ]
    },
    {
      "id": "6.18.5",
      "mandala": 6,
      "sukta": 18,
      "rik": 5,
      "padas": [
        {
          "text": "तन्न᳚ः प्र॒त्नं स॒ख्यम᳚स्तु यु॒ष्मे इ॒त्था वद᳚द्भिर्व॒लमङ्गि᳚रोभिः ।",
          "begin": 0.0,
          "end": 7.842
        },
        {
          "text": "हन्न᳚च्युतच्युद्दस्मे॒षय᳚न्तमृ॒णोः पुरो॒ वि दुरो᳚ अस्य॒ विश्वा᳚ः ॥",
          "begin": 7.842,
          "end": 15.32
        }
      ]
    },
    {
      "id": "6.18.6",
      "mandala": 6,
      "sukta": 18,
      "rik": 6,
      "padas": [
        {
          "text": "स हि धी॒भिर्हव्यो॒ अस्त्यु॒ग्र ई᳚शान॒कृन्म᳚ह॒ति वृ᳚त्र॒तूर्ये᳚ ।",
          "begin": 0.0,
          "end": 8.12
        },
        {
          "text": "स तो॒कसा᳚ता॒ तन᳚ये॒ स व॒ज्री वि᳚तन्त॒साय्यो᳚ अभवत्स॒मत्सु᳚ ॥",
          "begin": 8.12,
          "end": 15.2
        }
      ]
    },
    {
      "id": "6.18.7",
      "mandala": 6,
      "sukta": 18,
      "rik": 7,
      "padas": [
        {
          "text": "स म॒ज्मना॒ जनि᳚म॒ मानु᳚षाणा॒मम᳚र्त्येन॒ नाम्नाति॒ प्र स᳚र्स्रे ।",
          "begin": 0.0,
          "end": 7.569
        },
        {
          "text": "स द्यु॒म्नेन॒ स शव᳚सो॒त रा॒या स वी॒र्ये᳚ण॒ नृत᳚म॒ः समो᳚काः ॥",
          "begin": 7.569,
          "end": 14.2
        }
      ]
    },
    {
      "id": "6.18.8",
      "mandala": 6,
      "sukta": 18,
      "rik": 8,
      "padas": [
        {
          "text": "स यो न मु॒हे न मिथू॒ जनो॒ भूत्सु॒मन्तु᳚नामा॒ चुमु᳚रिं॒ धुनिं᳚ च ।",
          "begin": 0.0,
          "end": 6.456
        },
        {
          "text": "वृ॒णक्पिप्रुं॒ शम्ब᳚रं॒ शुष्ण॒मिन्द्र᳚ः पु॒रां च्यौ॒त्नाय᳚ श॒यथा᳚य॒ नू चि᳚त् ॥",
          "begin": 6.456,
          "end": 14.8
        }
      ]
    },
    {
      "id": "6.18.9",
      "mandala": 6,
      "sukta": 18,
      "rik": 9,
      "padas": [
        {
          "text": "उ॒दाव᳚ता॒ त्वक्ष᳚सा॒ पन्य᳚सा च वृत्र॒हत्या᳚य॒ रथ᳚मिन्द्र तिष्ठ ।",
          "begin": 0.0,
          "end": 7.898
        },
        {
          "text": "धि॒ष्व वज्रं॒ हस्त॒ आ द᳚क्षिण॒त्राभि प्र म᳚न्द पुरुदत्र मा॒याः ॥",
          "begin": 7.898,
          "end": 14.4
        }
      ]
    },
    {
      "id": "6.18.10",
      "mandala": 6,
      "sukta": 18,
      "rik": 10,
      "padas": [
        {
          "text": "अ॒ग्निर्न शुष्कं॒ वन᳚मिन्द्र हे॒ती रक्षो॒ नि ध᳚क्ष्य॒शनि॒र्न भी॒मा ।",
          "begin": 0.0,
          "end": 7.06
        },
        {
          "text": "ग॒म्भी॒रय᳚ ऋ॒ष्वया॒ यो रु॒रोजाध्वा᳚नयद्दुरि॒ता द॒म्भय᳚च्च ॥",
          "begin": 7.06,
          "end": 13.64
        }
      ]
    },
    {
      "id": "6.18.11",
      "mandala": 6,
      "sukta": 18,
      "rik": 11,
      "padas": [
        {
          "text": "आ स॒हस्रं᳚ प॒थिभि᳚रिन्द्र रा॒या तुवि᳚द्युम्न तुवि॒वाजे᳚भिर॒र्वाक् ।",
          "begin": 0.0,
          "end": 9.371
        },
        {
          "text": "या॒हि सू᳚नो सहसो॒ यस्य॒ नू चि॒ददे᳚व॒ ईशे᳚ पुरुहूत॒ योतो᳚ः ॥",
          "begin": 9.371,
          "end": 16.6
        }
      ]
    },
    {
      "id": "6.18.12",
      "mandala": 6,
      "sukta": 18,
      "rik": 12,
      "padas": [
        {
          "text": "प्र तु᳚विद्यु॒म्नस्य॒ स्थवि᳚रस्य॒ घृष्वे᳚र्दि॒वो र᳚रप्शे महि॒मा पृ᳚थि॒व्याः ।",
          "begin": 0.0,
          "end": 8.153
        },
        {
          "text": "नास्य॒ शत्रु॒र्न प्र᳚ति॒मान᳚मस्ति॒ न प्र᳚ति॒ष्ठिः पु᳚रुमा॒यस्य॒ सह्यो᳚ः ॥",
          "begin": 8.153,
          "end": 15.12
        }
      ]
    },
    {
      "id": "6.18.13",
      "mandala": 6,
      "sukta": 18,
      "rik": 13,
      "padas": [
        {
          "text": "प्र तत्ते᳚ अ॒द्या कर᳚णं कृ॒तं भू॒त्कुत्सं॒ यदा॒युम᳚तिथि॒ग्वम᳚स्मै ।",
          "begin": 0.0,
          "end": 7.235
        },
        {
          "text": "पु॒रू स॒हस्रा॒ नि शि᳚शा अ॒भि क्षामुत्तूर्व᳚याणं धृष॒ता नि᳚नेथ ॥",
          "begin": 7.235,
          "end": 14.48
        }
      ]
    },
    {
      "id": "6.18.14",
      "mandala": 6,
      "sukta": 18,
      "rik": 14,
      "padas": [
        {
          "text": "अनु॒ त्वाहि᳚घ्ने॒ अध᳚ देव दे॒वा मद॒न्विश्वे᳚ क॒वित᳚मं कवी॒नाम् ।",
          "begin": 0.0,
          "end": 7.938
        },
        {
          "text": "करो॒ यत्र॒ वरि᳚वो बाधि॒ताय᳚ दि॒वे जना᳚य त॒न्वे᳚ गृणा॒नः ॥",
          "begin": 7.938,
          "end": 14.52
        }
      ]
    },
    {
      "id": "6.18.15",
      "mandala": 6,
      "sukta": 18,
      "rik": 15,
      "padas": [
        {
          "text": "अनु॒ द्यावा᳚पृथि॒वी तत्त॒ ओजो॑म᳚र्त्या जिहत इन्द्र दे॒वाः ।",
          "begin": 0.0,
          "end": 7.464
        },
        {
          "text": "कृ॒ष्वा कृ᳚त्नो॒ अकृ᳚तं॒ यत्ते॒ अस्त्यु॒क्थं नवी᳚यो जनयस्व य॒ज्ञैः ॥",
          "begin": 7.464,
          "end": 17.08
        }
      ]
    }
  ]
}