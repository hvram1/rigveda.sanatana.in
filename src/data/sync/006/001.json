{
  "mandala": 6,
  "sukta": 1,
  "verses": [
    {
      "id": "6.1.1",
      "mandala": 6,
      "sukta": 1,
      "rik": 1,
      "padas": [
        {
          "text": "त्वं ह्य᳚ग्ने प्रथ॒मो म॒नोता॒स्या धि॒यो अभ᳚वो दस्म॒ होता᳚ ।",
          "begin": 0.0,
          "end": 10.294
        },
        {
          "text": "त्वं सीं᳚ वृषन्नकृणोर्दु॒ष्टरी᳚तु॒ सहो॒ विश्व᳚स्मै॒ सह᳚से॒ सह᳚ध्यै ॥",
          "begin": 10.294,
          "end": 16.04
        }
      ]
    },
    {
      "id": "6.1.2",
      "mandala": 6,
      "sukta": 1,
      "rik": 2,
      "padas": [
        {
          "text": "अधा॒ होता॒ न्य᳚सीदो॒ यजी᳚यानि॒ळस्प॒द इ॒षय॒न्नीड्य॒ः सन् ।",
          "begin": 0.0,
          "end": 8.389
        },
        {
          "text": "तं त्वा॒ नरः᳚ प्रथ॒मं दे᳚व॒यन्तो᳚ म॒हो रा॒ये चि॒तय᳚न्तो॒ अनु᳚ ग्मन् ॥",
          "begin": 8.389,
          "end": 16.96
        }
      ]
    },
    {
      "id": "6.1.3",
      "mandala": 6,
      "sukta": 1,
      "rik": 3,
      "padas": [
        {
          "text": "वृ॒तेव॒ यन्तं᳚ ब॒हुभि᳚र्वस॒व्यै॒३॒᳚स्त्वे र॒यिं जा᳚गृ॒वांसो॒ अनु᳚ ग्मन् ।",
          "begin": 0.0,
          "end": 10.552
        },
        {
          "text": "रुश᳚न्तम॒ग्निं द᳚र्श॒तं बृ॒हन्तं᳚ व॒पाव᳚न्तं वि॒श्वहा᳚ दीदि॒वांस᳚म् ॥",
          "begin": 10.552,
          "end": 21.08
        }
      ]
    },
    {
      "id": "6.1.4",
      "mandala": 6,
      "sukta": 1,
      "rik": 4,
      "padas": [
        {
          "text": "प॒दं दे॒वस्य॒ नम᳚सा॒ व्यन्त᳚ः श्रव॒स्यव॒ः श्रव᳚ आप॒न्नमृ᳚क्तम् ।",
          "begin": 0.0,
          "end": 7.688
        },
        {
          "text": "नामा᳚नि चिद्दधिरे य॒ज्ञिया᳚नि भ॒द्रायां᳚ ते रणयन्त॒ संदृ᳚ष्टौ ॥",
          "begin": 7.688,
          "end": 15.56
        }
      ]
    },
    {
      "id": "6.1.5",
      "mandala": 6,
      "sukta": 1,
      "rik": 5,
      "padas": [
        {
          "text": "त्वां व᳚र्धन्ति क्षि॒तयः᳚ पृथि॒व्यां त्वां राय᳚ उ॒भया᳚सो॒ जना᳚नाम् ।",
          "begin": 0.0,
          "end": 11.309
        },
        {
          "text": "त्वं त्रा॒ता त᳚रणे॒ चेत्यो᳚ भूः पि॒ता मा॒ता सद॒मिन्मानु᳚षाणाम् ॥",
          "begin": 11.309,
          "end": 16.64
        }
      ]
    },
    {
      "id": "6.1.6",
      "mandala": 6,
      "sukta": 1,
      "rik": 6,
      "padas": [
        {
          "text": "स॒प॒र्येण्य॒ः स प्रि॒यो वि॒क्ष्व१॒᳚ग्निर्होता᳚ म॒न्द्रो नि ष᳚सादा॒ यजी᳚यान् ।",
          "begin": 0.0,
          "end": 9.769
        },
        {
          "text": "तं त्वा᳚ व॒यं दम॒ आ दी᳚दि॒वांस॒मुप᳚ ज्ञु॒बाधो॒ नम᳚सा सदेम ॥",
          "begin": 9.769,
          "end": 17.36
        }
      ]
    },
    {
      "id": "6.1.7",
      "mandala": 6,
      "sukta": 1,
      "rik": 7,
      "padas": [
        {
          "text": "तं त्वा᳚ व॒यं सु॒ध्यो॒३॒᳚ नव्य᳚मग्ने सुम्ना॒यव᳚ ईमहे देव॒यन्त᳚ः ।",
          "begin": 0.0,
          "end": 10.27
        },
        {
          "text": "त्वं विशो᳚ अनयो॒ दीद्या᳚नो दि॒वो अ᳚ग्ने बृह॒ता रो᳚च॒नेन᳚ ॥",
          "begin": 10.27,
          "end": 18.64
        }
      ]
    },
    {
      "id": "6.1.8",
      "mandala": 6,
      "sukta": 1,
      "rik": 8,
      "padas": [
        {
          "text": "वि॒शां क॒विं वि॒श्पतिं॒ शश्व᳚तीनां नि॒तोश᳚नं वृष॒भं च᳚र्षणी॒नाम् ।",
          "begin": 0.0,
          "end": 8.009
        },
        {
          "text": "प्रेती᳚षणिमि॒षय᳚न्तं पाव॒कं राज᳚न्तम॒ग्निं य᳚ज॒तं र᳚यी॒णाम् ॥",
          "begin": 8.009,
          "end": 16.52
        }
      ]
    },
    {
      "id": "6.1.9",
      "mandala": 6,
      "sukta": 1,
      "rik": 9,
      "padas": [
        {
          "text": "सो अ᳚ग्न ईजे शश॒मे च॒ मर्तो॒ यस्त॒ आन᳚ट् स॒मिधा᳚ ह॒व्यदा᳚तिम् ।",
          "begin": 0.0,
          "end": 9.286
        },
        {
          "text": "य आहु᳚तिं॒ परि॒ वेदा॒ नमो᳚भि॒र्विश्वेत्स वा॒मा द᳚धते॒ त्वोतः᳚ ॥",
          "begin": 9.286,
          "end": 16.8
        }
      ]
    },
    {
      "id": "6.1.10",
      "mandala": 6,
      "sukta": 1,
      "rik": 10,
      "padas": [
        {
          "text": "अ॒स्मा उ᳚ ते॒ महि᳚ म॒हे वि᳚धेम॒ नमो᳚भिरग्ने स॒मिधो॒त ह॒व्यैः ।",
          "begin": 0.0,
          "end": 8.623
        },
        {
          "text": "वेदी᳚ सूनो सहसो गी॒र्भिरु॒क्थैरा ते᳚ भ॒द्रायां᳚ सुम॒तौ य᳚तेम ॥",
          "begin": 8.623,
          "end": 17.0
        }
      ]
    },
    {
      "id": "6.1.11",
      "mandala": 6,
      "sukta": 1,
      "rik": 11,
      "padas": [
        {
          "text": "आ यस्त॒तन्थ॒ रोद᳚सी॒ वि भा॒सा श्रवो᳚भिश्च श्रव॒स्य१॒᳚स्तरु᳚त्रः ।",
          "begin": 0.0,
          "end": 7.418
        },
        {
          "text": "बृ॒हद्भि॒र्वाजै॒ः स्थवि᳚रेभिर॒स्मे रे॒वद्भि᳚रग्ने वित॒रं वि भा᳚हि ॥",
          "begin": 7.418,
          "end": 16.2
        }
      ]
    },
    {
      "id": "6.1.12",
      "mandala": 6,
      "sukta": 1,
      "rik": 12,
      "padas": [
        {
          "text": "नृ॒वद्व᳚सो॒ सद॒मिद्धे᳚ह्य॒स्मे भूरि᳚ तो॒काय॒ तन᳚याय प॒श्वः ।",
          "begin": 0.0,
          "end": 7.64
        },
        {
          "text": "पू॒र्वीरिषो᳚ बृह॒तीरा॒रेअ᳚घा अ॒स्मे भ॒द्रा सौ᳚श्रव॒सानि᳚ सन्तु ॥",
          "begin": 7.64,
          "end": 16.64
        }
      ]
    },
    {
      "id": "6.1.13",
      "mandala": 6,
      "sukta": 1,
      "rik": 13,
      "padas": [
        {
          "text": "पु॒रूण्य᳚ग्ने पुरु॒धा त्वा॒या वसू᳚नि राजन्व॒सुता᳚ ते अश्याम् ।",
          "begin": 0.0,
          "end": 14.479
        },
        {
          "text": "पु॒रूणि॒ हि त्वे पु᳚रुवार॒ सन्त्यग्ने॒ वसु᳚ विध॒ते राज᳚नि॒ त्वे ॥",
          "begin": 14.479,
          "end": 21.96
        }
      ]
    }
  ]
}