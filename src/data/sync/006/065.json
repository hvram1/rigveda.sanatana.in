{
  "mandala": 6,
  "sukta": 65,
  "verses": [
    {
      "id": "6.65.1",
      "mandala": 6,
      "sukta": 65,
      "rik": 1,
      "padas": [
        {
          "text": "ए॒षा स्या नो᳚ दुहि॒ता दि᳚वो॒जाः क्षि॒तीरु॒च्छन्ती॒ मानु᳚षीरजीगः ।",
          "begin": 0.0,
          "end": 9.706
        },
        {
          "text": "या भा॒नुना॒ रुश᳚ता रा॒म्यास्वज्ञा᳚यि ति॒रस्तम᳚सश्चिद॒क्तून् ॥",
          "begin": 9.706,
          "end": 16.8
        }
      ]
    },
    {
      "id": "6.65.2",
      "mandala": 6,
      "sukta": 65,
      "rik": 2,
      "padas": [
        {
          "text": "वि तद्य᳚युररुण॒युग्भि॒रश्वै᳚श्चि॒त्रं भा᳚न्त्यु॒षस᳚श्च॒न्द्रर᳚थाः ।",
          "begin": 0.0,
          "end": 7.556
        },
        {
          "text": "अग्रं᳚ य॒ज्ञस्य᳚ बृह॒तो नय᳚न्ती॒र्वि ता बा᳚धन्ते॒ तम॒ ऊर्म्या᳚याः ॥",
          "begin": 7.556,
          "end": 16.92
        }
      ]
    },
    {
      "id": "6.65.3",
      "mandala": 6,
      "sukta": 65,
      "rik": 3,
      "padas": [
        {
          "text": "श्रवो॒ वाज॒मिष॒मूर्जं॒ वह᳚न्ती॒र्नि दा॒शुष᳚ उषसो॒ मर्त्या᳚य ।",
          "begin": 0.0,
          "end": 8.053
        },
        {
          "text": "म॒घोनी᳚र्वी॒रव॒त्पत्य᳚माना॒ अवो᳚ धात विध॒ते रत्न᳚म॒द्य ॥",
          "begin": 8.053,
          "end": 15.64
        }
      ]
    },
    {
      "id": "6.65.4",
      "mandala": 6,
      "sukta": 65,
      "rik": 4,
      "padas": [
        {
          "text": "इ॒दा हि वो᳚ विध॒ते रत्न॒मस्ती॒दा वी॒राय᳚ दा॒शुष᳚ उषासः ।",
          "begin": 0.0,
          "end": 4.823
        },
        {
          "text": "इ॒दा विप्रा᳚य॒ जर᳚ते॒ यदु॒क्था नि ष्म॒ माव᳚ते वहथा पु॒रा चि᳚त् ॥",
          "begin": 4.823,
          "end": 14.6
        }
      ]
    },
    {
      "id": "6.65.5",
      "mandala": 6,
      "sukta": 65,
      "rik": 5,
      "padas": [
        {
          "text": "इ॒दा हि त᳚ उषो अद्रिसानो गो॒त्रा गवा॒मङ्गि᳚रसो गृ॒णन्ति᳚ ।",
          "begin": 0.0,
          "end": 6.369
        },
        {
          "text": "व्य१॒᳚र्केण᳚ बिभिदु॒र्ब्रह्म᳚णा च स॒त्या नृ॒णाम᳚भवद्दे॒वहू᳚तिः ॥",
          "begin": 6.369,
          "end": 14.72
        }
      ]
    },
    {
      "id": "6.65.6",
      "mandala": 6,
      "sukta": 65,
      "rik": 6,
      "padas": [
        {
          "text": "उ॒च्छा दि᳚वो दुहितः प्रत्न॒वन्नो᳚ भरद्वाज॒वद्वि᳚ध॒ते म᳚घोनि ।",
          "begin": 0.0,
          "end": 7.854
        },
        {
          "text": "सु॒वीरं᳚ र॒यिं गृ᳚ण॒ते रि᳚रीह्युरुगा॒यमधि᳚ धेहि॒ श्रवो᳚ नः ॥",
          "begin": 7.854,
          "end": 15.48
        }
      ]
    }
  ]
}