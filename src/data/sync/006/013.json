{
  "mandala": 6,
  "sukta": 13,
  "verses": [
    {
      "id": "6.13.1",
      "mandala": 6,
      "sukta": 13,
      "rik": 1,
      "padas": [
        {
          "text": "त्वद्विश्वा᳚ सुभग॒ सौभ᳚गा॒न्यग्ने॒ वि य᳚न्ति व॒निनो॒ न व॒याः ।",
          "begin": 0.0,
          "end": 9.076
        },
        {
          "text": "श्रु॒ष्टी र॒यिर्वाजो᳚ वृत्र॒तूर्ये᳚ दि॒वो वृ॒ष्टिरीड्यो᳚ री॒तिर॒पाम् ॥",
          "begin": 9.076,
          "end": 17.32
        }
      ]
    },
    {
      "id": "6.13.2",
      "mandala": 6,
      "sukta": 13,
      "rik": 2,
      "padas": [
        {
          "text": "त्वं भगो᳚ न॒ आ हि रत्न᳚मि॒षे परि᳚ज्मेव क्षयसि द॒स्मव᳚र्चाः ।",
          "begin": 0.0,
          "end": 8.443
        },
        {
          "text": "अग्ने᳚ मि॒त्रो न बृ᳚ह॒त ऋ॒तस्यासि᳚ क्ष॒त्ता वा॒मस्य᳚ देव॒ भूरे᳚ः ॥",
          "begin": 8.443,
          "end": 15.2
        }
      ]
    },
    {
      "id": "6.13.3",
      "mandala": 6,
      "sukta": 13,
      "rik": 3,
      "padas": [
        {
          "text": "स सत्प᳚ति॒ः शव᳚सा हन्ति वृ॒त्रमग्ने॒ विप्रो॒ वि प॒णेर्भ᳚र्ति॒ वाज᳚म् ।",
          "begin": 0.0,
          "end": 8.245
        },
        {
          "text": "यं त्वं प्र᳚चेत ऋतजात रा॒या स॒जोषा॒ नप्त्रा॒पां हि॒नोषि᳚ ॥",
          "begin": 8.245,
          "end": 14.56
        }
      ]
    },
    {
      "id": "6.13.4",
      "mandala": 6,
      "sukta": 13,
      "rik": 4,
      "padas": [
        {
          "text": "यस्ते᳚ सूनो सहसो गी॒र्भिरु॒क्थैर्य॒ज्ञैर्मर्तो॒ निशि᳚तिं वे॒द्यान᳚ट् ।",
          "begin": 0.0,
          "end": 9.591
        },
        {
          "text": "विश्वं॒ स दे᳚व॒ प्रति॒ वार᳚मग्ने ध॒त्ते धा॒न्यं१॒᳚ पत्य᳚ते वस॒व्यै᳚ः ॥",
          "begin": 9.591,
          "end": 18.24
        }
      ]
    },
    {
      "id": "6.13.5",
      "mandala": 6,
      "sukta": 13,
      "rik": 5,
      "padas": [
        {
          "text": "ता नृभ्य॒ आ सौ᳚श्रव॒सा सु॒वीराग्ने᳚ सूनो सहसः पु॒ष्यसे᳚ धाः ।",
          "begin": 0.0,
          "end": 8.768
        },
        {
          "text": "कृ॒णोषि॒ यच्छव᳚सा॒ भूरि᳚ प॒श्वो वयो॒ वृका᳚या॒रये॒ जसु᳚रये ॥",
          "begin": 8.768,
          "end": 16.16
        }
      ]
    },
    {
      "id": "6.13.6",
      "mandala": 6,
      "sukta": 13,
      "rik": 6,
      "padas": [
        {
          "text": "व॒द्मा सू᳚नो सहसो नो॒ विहा᳚या॒ अग्ने᳚ तो॒कं तन᳚यं वा॒जि नो᳚ दाः ।",
          "begin": 0.0,
          "end": 10.378
        },
        {
          "text": "विश्वा᳚भिर्गी॒र्भिर॒भि पू॒र्तिम᳚श्यां॒ मदे᳚म श॒तहि᳚माः सु॒वीरा᳚ः ॥",
          "begin": 10.378,
          "end": 20.52
        }
      ]
    }
  ]
}