{
  "mandala": 6,
  "sukta": 3,
  "verses": [
    {
      "id": "6.3.1",
      "mandala": 6,
      "sukta": 3,
      "rik": 1,
      "padas": [
        {
          "text": "अग्ने॒ स क्षे᳚षदृत॒पा ऋ᳚ते॒जा उ॒रु ज्योति᳚र्नशते देव॒युष्टे᳚ ।",
          "begin": 0.0,
          "end": 9.082
        },
        {
          "text": "यं त्वं मि॒त्रेण॒ वरु᳚णः स॒जोषा॒ देव॒ पासि॒ त्यज᳚सा॒ मर्त॒मंहः᳚ ॥",
          "begin": 9.082,
          "end": 17.24
        }
      ]
    },
    {
      "id": "6.3.2",
      "mandala": 6,
      "sukta": 3,
      "rik": 2,
      "padas": [
        {
          "text": "ई॒जे य॒ज्ञेभि᳚ः शश॒मे शमी᳚भिरृ॒धद्वा᳚राया॒ग्नये᳚ ददाश ।",
          "begin": 0.0,
          "end": 8.91
        },
        {
          "text": "ए॒वा च॒न तं य॒शसा॒मजु᳚ष्टि॒र्नांहो॒ मर्तं᳚ नशते॒ न प्रदृ᳚प्तिः ॥",
          "begin": 8.91,
          "end": 16.28
        }
      ]
    },
    {
      "id": "6.3.3",
      "mandala": 6,
      "sukta": 3,
      "rik": 3,
      "padas": [
        {
          "text": "सूरो॒ न यस्य᳚ दृश॒तिर᳚रे॒पा भी॒मा यदेति᳚ शुच॒तस्त॒ आ धीः ।",
          "begin": 0.0,
          "end": 6.434
        },
        {
          "text": "हेष᳚स्वतः शु॒रुधो॒ नायम॒क्तोः कुत्रा᳚ चिद्र॒ण्वो व᳚स॒तिर्व᳚ने॒जाः ॥",
          "begin": 6.434,
          "end": 15.4
        }
      ]
    },
    {
      "id": "6.3.4",
      "mandala": 6,
      "sukta": 3,
      "rik": 4,
      "padas": [
        {
          "text": "ति॒ग्मं चि॒देम॒ महि॒ वर्पो᳚ अस्य॒ भस॒दश्वो॒ न य᳚मसा॒न आ॒सा ।",
          "begin": 0.0,
          "end": 7.694
        },
        {
          "text": "वि॒जेह᳚मानः पर॒शुर्न जि॒ह्वां द्र॒विर्न द्रा᳚वयति॒ दारु॒ धक्ष᳚त् ॥",
          "begin": 7.694,
          "end": 14.84
        }
      ]
    },
    {
      "id": "6.3.5",
      "mandala": 6,
      "sukta": 3,
      "rik": 5,
      "padas": [
        {
          "text": "स इदस्ते᳚व॒ प्रति᳚ धादसि॒ष्यञ्छिशी᳚त॒ तेजो॑य᳚सो॒ न धारा᳚म् ।",
          "begin": 0.0,
          "end": 8.631
        },
        {
          "text": "चि॒त्रध्र᳚जतिरर॒तिर्यो अ॒क्तोर्वेर्न द्रु॒षद्वा᳚ रघु॒पत्म᳚जंहाः ॥",
          "begin": 8.631,
          "end": 17.0
        }
      ]
    },
    {
      "id": "6.3.6",
      "mandala": 6,
      "sukta": 3,
      "rik": 6,
      "padas": [
        {
          "text": "स ईं᳚ रे॒भो न प्रति᳚ वस्त उ॒स्राः शो॒चिषा᳚ रारपीति मि॒त्रम᳚हाः ।",
          "begin": 0.0,
          "end": 8.413
        },
        {
          "text": "नक्तं॒ य ई᳚मरु॒षो यो दिवा॒ नॄनम᳚र्त्यो अरु॒षो यो दिवा॒ नॄन् ॥",
          "begin": 8.413,
          "end": 16.16
        }
      ]
    },
    {
      "id": "6.3.7",
      "mandala": 6,
      "sukta": 3,
      "rik": 7,
      "padas": [
        {
          "text": "दि॒वो न यस्य᳚ विध॒तो नवी᳚नो॒द्वृषा᳚ रु॒क्ष ओष᳚धीषु नूनोत् ।",
          "begin": 0.0,
          "end": 5.021
        },
        {
          "text": "घृणा॒ न यो ध्रज᳚सा॒ पत्म᳚ना॒ यन्ना रोद᳚सी॒ वसु᳚ना॒ दं सु॒पत्नी᳚ ॥",
          "begin": 5.021,
          "end": 15.48
        }
      ]
    },
    {
      "id": "6.3.8",
      "mandala": 6,
      "sukta": 3,
      "rik": 8,
      "padas": [
        {
          "text": "धायो᳚भिर्वा॒ यो युज्ये᳚भिर॒र्कैर्वि॒द्युन्न द᳚विद्यो॒त्स्वेभि॒ः शुष्मै᳚ः ।",
          "begin": 0.0,
          "end": 10.249
        },
        {
          "text": "शर्धो᳚ वा॒ यो म॒रुतां᳚ त॒तक्ष᳚ ऋ॒भुर्न त्वे॒षो र᳚भसा॒नो अ᳚द्यौत् ॥",
          "begin": 10.249,
          "end": 19.24
        }
      ]
    }
  ]
}