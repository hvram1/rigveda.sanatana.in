{
  "mandala": 6,
  "sukta": 23,
  "verses": [
    {
      "id": "6.23.1",
      "mandala": 6,
      "sukta": 23,
      "rik": 1,
      "padas": [
        {
          "text": "सु॒त इत्त्वं निमि᳚श्ल इन्द्र॒ सोमे॒ स्तोमे॒ ब्रह्म᳚णि श॒स्यमा᳚न उ॒क्थे ।",
          "begin": 0.0,
          "end": 7.312
        },
        {
          "text": "यद्वा᳚ यु॒क्ताभ्यां᳚ मघव॒न्हरि᳚भ्यां॒ बिभ्र॒द्वज्रं᳚ बा॒ह्वोरि᳚न्द्र॒ यासि᳚ ॥",
          "begin": 7.312,
          "end": 18.2
        }
      ]
    },
    {
      "id": "6.23.2",
      "mandala": 6,
      "sukta": 23,
      "rik": 2,
      "padas": [
        {
          "text": "यद्वा᳚ दि॒वि पार्ये॒ सुष्वि᳚मिन्द्र वृत्र॒हत्ये॑व᳚सि॒ शूर᳚सातौ ।",
          "begin": 0.0,
          "end": 7.521
        },
        {
          "text": "यद्वा॒ दक्ष᳚स्य बि॒भ्युषो॒ अबि᳚भ्य॒दर᳚न्धय॒ः शर्ध᳚त इन्द्र॒ दस्यू᳚न् ॥",
          "begin": 7.521,
          "end": 14.6
        }
      ]
    },
    {
      "id": "6.23.3",
      "mandala": 6,
      "sukta": 23,
      "rik": 3,
      "padas": [
        {
          "text": "पाता᳚ सु॒तमिन्द्रो᳚ अस्तु॒ सोमं᳚ प्रणे॒नीरु॒ग्रो ज᳚रि॒तार᳚मू॒ती ।",
          "begin": 0.0,
          "end": 8.618
        },
        {
          "text": "कर्ता᳚ वी॒राय॒ सुष्व᳚य उ लो॒कं दाता॒ वसु᳚ स्तुव॒ते की॒रये᳚ चित् ॥",
          "begin": 8.618,
          "end": 16.16
        }
      ]
    },
    {
      "id": "6.23.4",
      "mandala": 6,
      "sukta": 23,
      "rik": 4,
      "padas": [
        {
          "text": "गन्तेया᳚न्ति॒ सव᳚ना॒ हरि᳚भ्यां ब॒भ्रिर्वज्रं᳚ प॒पिः सोमं᳚ द॒दिर्गाः ।",
          "begin": 0.0,
          "end": 9.354
        },
        {
          "text": "कर्ता᳚ वी॒रं नर्यं॒ सर्व᳚वीरं॒ श्रोता॒ हवं᳚ गृण॒तः स्तोम᳚वाहाः ॥",
          "begin": 9.354,
          "end": 17.96
        }
      ]
    },
    {
      "id": "6.23.5",
      "mandala": 6,
      "sukta": 23,
      "rik": 5,
      "padas": [
        {
          "text": "अस्मै᳚ व॒यं यद्वा॒वान॒ तद्वि᳚विष्म॒ इन्द्रा᳚य॒ यो नः᳚ प्र॒दिवो॒ अप॒स्कः ।",
          "begin": 0.0,
          "end": 10.695
        },
        {
          "text": "सु॒ते सोमे᳚ स्तु॒मसि॒ शंस᳚दु॒क्थेन्द्रा᳚य॒ ब्रह्म॒ वर्ध᳚नं॒ यथास᳚त् ॥",
          "begin": 10.695,
          "end": 16.76
        }
      ]
    },
    {
      "id": "6.23.6",
      "mandala": 6,
      "sukta": 23,
      "rik": 6,
      "padas": [
        {
          "text": "ब्रह्मा᳚णि॒ हि च᳚कृ॒षे वर्ध᳚नानि॒ ताव᳚त्त इन्द्र म॒तिभि᳚र्विविष्मः ।",
          "begin": 0.0,
          "end": 8.362
        },
        {
          "text": "सु॒ते सोमे᳚ सुतपा॒ः शंत᳚मानि॒ राण्ड्या᳚ क्रियास्म॒ वक्ष᳚णानि य॒ज्ञैः ॥",
          "begin": 8.362,
          "end": 16.12
        }
      ]
    },
    {
      "id": "6.23.7",
      "mandala": 6,
      "sukta": 23,
      "rik": 7,
      "padas": [
        {
          "text": "स नो᳚ बोधि पुरो॒ळाशं॒ ररा᳚ण॒ः पिबा॒ तु सोमं॒ गोऋ᳚जीकमिन्द्र ।",
          "begin": 0.0,
          "end": 8.168
        },
        {
          "text": "एदं ब॒र्हिर्यज᳚मानस्य सीदो॒रुं कृ᳚धि त्वाय॒त उ᳚ लो॒कम् ॥",
          "begin": 8.168,
          "end": 14.2
        }
      ]
    },
    {
      "id": "6.23.8",
      "mandala": 6,
      "sukta": 23,
      "rik": 8,
      "padas": [
        {
          "text": "स म᳚न्दस्वा॒ ह्यनु॒ जोष᳚मुग्र॒ प्र त्वा᳚ य॒ज्ञास᳚ इ॒मे अ᳚श्नुवन्तु ।",
          "begin": 0.0,
          "end": 8.893
        },
        {
          "text": "प्रेमे हवा᳚सः पुरुहू॒तम॒स्मे आ त्वे॒यं धीरव᳚स इन्द्र यम्याः ॥",
          "begin": 8.893,
          "end": 16.6
        }
      ]
    },
    {
      "id": "6.23.9",
      "mandala": 6,
      "sukta": 23,
      "rik": 9,
      "padas": [
        {
          "text": "तं वः᳚ सखाय॒ः सं यथा᳚ सु॒तेषु॒ सोमे᳚भिरीं पृणता भो॒जमिन्द्र᳚म् ।",
          "begin": 0.0,
          "end": 8.355
        },
        {
          "text": "कु॒वित्तस्मा॒ अस᳚ति नो॒ भरा᳚य॒ न सुष्वि॒मिन्द्रो॑व᳚से मृधाति ॥",
          "begin": 8.355,
          "end": 15.0
        }
      ]
    },
    {
      "id": "6.23.10",
      "mandala": 6,
      "sukta": 23,
      "rik": 10,
      "padas": [
        {
          "text": "ए॒वेदिन्द्र᳚ः सु॒ते अ᳚स्तावि॒ सोमे᳚ भ॒रद्वा᳚जेषु॒ क्षय॒दिन्म॒घोनः᳚ ।",
          "begin": 0.0,
          "end": 9.611
        },
        {
          "text": "अस॒द्यथा᳚ जरि॒त्र उ॒त सू॒रिरिन्द्रो᳚ रा॒यो वि॒श्ववा᳚रस्य दा॒ता ॥",
          "begin": 9.611,
          "end": 18.48
        }
      ]
    }
  ]
}