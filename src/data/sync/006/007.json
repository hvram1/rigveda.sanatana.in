{
  "mandala": 6,
  "sukta": 7,
  "verses": [
    {
      "id": "6.7.1",
      "mandala": 6,
      "sukta": 7,
      "rik": 1,
      "padas": [
        {
          "text": "मू॒र्धानं᳚ दि॒वो अ᳚र॒तिं पृ᳚थि॒व्या वै᳚श्वान॒रमृ॒त आ जा॒तम॒ग्निम् ।",
          "begin": 0.0,
          "end": 9.331
        },
        {
          "text": "क॒विं स॒म्राज॒मति᳚थिं॒ जना᳚नामा॒सन्ना पात्रं᳚ जनयन्त दे॒वाः ॥",
          "begin": 9.331,
          "end": 17.24
        }
      ]
    },
    {
      "id": "6.7.2",
      "mandala": 6,
      "sukta": 7,
      "rik": 2,
      "padas": [
        {
          "text": "नाभिं᳚ य॒ज्ञानां॒ सद᳚नं रयी॒णां म॒हामा᳚हा॒वम॒भि सं न᳚वन्त ।",
          "begin": 0.0,
          "end": 8.886
        },
        {
          "text": "वै॒श्वा॒न॒रं र॒थ्य᳚मध्व॒राणां᳚ य॒ज्ञस्य᳚ के॒तुं ज᳚नयन्त दे॒वाः ॥",
          "begin": 8.886,
          "end": 16.48
        }
      ]
    },
    {
      "id": "6.7.3",
      "mandala": 6,
      "sukta": 7,
      "rik": 3,
      "padas": [
        {
          "text": "त्वद्विप्रो᳚ जायते वा॒ज्य᳚ग्ने॒ त्वद्वी॒रासो᳚ अभिमाति॒षाहः᳚ ।",
          "begin": 0.0,
          "end": 8.758
        },
        {
          "text": "वैश्वा᳚नर॒ त्वम॒स्मासु᳚ धेहि॒ वसू᳚नि राजन्त्स्पृह॒याय्या᳚णि ॥",
          "begin": 8.758,
          "end": 16.44
        }
      ]
    },
    {
      "id": "6.7.4",
      "mandala": 6,
      "sukta": 7,
      "rik": 4,
      "padas": [
        {
          "text": "त्वां विश्वे᳚ अमृत॒ जाय᳚मानं॒ शिशुं॒ न दे॒वा अ॒भि सं न᳚वन्ते ।",
          "begin": 0.0,
          "end": 7.913
        },
        {
          "text": "तव॒ क्रतु᳚भिरमृत॒त्वमा᳚य॒न्वैश्वा᳚नर॒ यत्पि॒त्रोरदी᳚देः ॥",
          "begin": 7.913,
          "end": 15.04
        }
      ]
    },
    {
      "id": "6.7.5",
      "mandala": 6,
      "sukta": 7,
      "rik": 5,
      "padas": [
        {
          "text": "वैश्वा᳚नर॒ तव॒ तानि᳚ व्र॒तानि᳚ म॒हान्य᳚ग्ने॒ नकि॒रा द᳚धर्ष ।",
          "begin": 0.0,
          "end": 7.712
        },
        {
          "text": "यज्जाय᳚मानः पि॒त्रोरु॒पस्थे॑वि᳚न्दः के॒तुं व॒युने॒ष्वह्ना᳚म् ॥",
          "begin": 7.712,
          "end": 15.36
        }
      ]
    },
    {
      "id": "6.7.6",
      "mandala": 6,
      "sukta": 7,
      "rik": 6,
      "padas": [
        {
          "text": "वै॒श्वा॒न॒रस्य॒ विमि᳚तानि॒ चक्ष᳚सा॒ सानू᳚नि दि॒वो अ॒मृत᳚स्य के॒तुना᳚ ।",
          "begin": 0.0,
          "end": 8.25
        },
        {
          "text": "तस्येदु॒ विश्वा॒ भुव॒नाधि᳚ मू॒र्धनि᳚ व॒या इ᳚व रुरुहुः स॒प्त वि॒स्रुहः᳚ ॥",
          "begin": 8.25,
          "end": 15.88
        }
      ]
    },
    {
      "id": "6.7.7",
      "mandala": 6,
      "sukta": 7,
      "rik": 7,
      "padas": [
        {
          "text": "वि यो रजां॒स्यमि᳚मीत सु॒क्रतु᳚र्वैश्वान॒रो वि दि॒वो रो᳚च॒ना क॒विः ।",
          "begin": 0.0,
          "end": 8.097
        },
        {
          "text": "परि॒ यो विश्वा॒ भुव᳚नानि पप्र॒थे॑द᳚ब्धो गो॒पा अ॒मृत᳚स्य रक्षि॒ता ॥",
          "begin": 8.097,
          "end": 16.72
        }
      ]
    }
  ]
}