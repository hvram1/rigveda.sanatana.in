{
  "mandala": 6,
  "sukta": 59,
  "verses": [
    {
      "id": "6.59.1",
      "mandala": 6,
      "sukta": 59,
      "rik": 1,
      "padas": [
        {
          "text": "प्र नु वो᳚चा सु॒तेषु᳚ वां वी॒र्या॒३॒᳚ यानि᳚ च॒क्रथु᳚ः ।",
          "begin": 0.0,
          "end": 10.203
        },
        {
          "text": "ह॒तासो᳚ वां पि॒तरो᳚ दे॒वश᳚त्रव॒ इन्द्रा᳚ग्नी॒ जीव᳚थो यु॒वम् ॥",
          "begin": 10.203,
          "end": 20.8
        }
      ]
    },
    {
      "id": "6.59.2",
      "mandala": 6,
      "sukta": 59,
      "rik": 2,
      "padas": [
        {
          "text": "बळि॒त्था म᳚हि॒मा वा॒मिन्द्रा᳚ग्नी॒ पनि᳚ष्ठ॒ आ ।",
          "begin": 0.0,
          "end": 7.053
        },
        {
          "text": "स॒मा॒नो वां᳚ जनि॒ता भ्रात᳚रा यु॒वं य॒मावि॒हेह᳚मातरा ॥",
          "begin": 7.053,
          "end": 14.68
        }
      ]
    },
    {
      "id": "6.59.3",
      "mandala": 6,
      "sukta": 59,
      "rik": 3,
      "padas": [
        {
          "text": "ओ॒कि॒वांसा᳚ सु॒ते सचाँ॒ अश्वा॒ सप्ती᳚ इ॒वाद᳚ने ।",
          "begin": 0.0,
          "end": 7.056
        },
        {
          "text": "इन्द्रा॒ न्व१॒᳚ग्नी अव᳚से॒ह व॒ज्रिणा᳚ व॒यं दे॒वा ह᳚वामहे ॥",
          "begin": 7.056,
          "end": 17.48
        }
      ]
    },
    {
      "id": "6.59.4",
      "mandala": 6,
      "sukta": 59,
      "rik": 4,
      "padas": [
        {
          "text": "य इ᳚न्द्राग्नी सु॒तेषु᳚ वां॒ स्तव॒त्तेष्वृ᳚तावृधा ।",
          "begin": 0.0,
          "end": 8.071
        },
        {
          "text": "जो॒ष॒वा॒कं वद᳚तः पज्रहोषिणा॒ न दे᳚वा भ॒सथ᳚श्च॒न ॥",
          "begin": 8.071,
          "end": 14.88
        }
      ]
    },
    {
      "id": "6.59.5",
      "mandala": 6,
      "sukta": 59,
      "rik": 5,
      "padas": [
        {
          "text": "इन्द्रा᳚ग्नी॒ को अ॒स्य वां॒ देवौ॒ मर्त᳚श्चिकेतति ।",
          "begin": 0.0,
          "end": 8.425
        },
        {
          "text": "विषू᳚चो॒ अश्वा᳚न्युयुजा॒न ई᳚यत॒ एकः᳚ समा॒न आ रथे᳚ ॥",
          "begin": 8.425,
          "end": 17.4
        }
      ]
    },
    {
      "id": "6.59.6",
      "mandala": 6,
      "sukta": 59,
      "rik": 6,
      "padas": [
        {
          "text": "इन्द्रा᳚ग्नी अ॒पादि॒यं पूर्वागा᳚त्प॒द्वती᳚भ्यः ।",
          "begin": 0.0,
          "end": 9.165
        },
        {
          "text": "हि॒त्वी शिरो᳚ जि॒ह्वया॒ वाव᳚द॒च्चर᳚त्त्रिं॒शत्प॒दा न्य᳚क्रमीत् ॥",
          "begin": 9.165,
          "end": 16.92
        }
      ]
    },
    {
      "id": "6.59.7",
      "mandala": 6,
      "sukta": 59,
      "rik": 7,
      "padas": [
        {
          "text": "इन्द्रा᳚ग्नी॒ आ हि त᳚न्व॒ते नरो॒ धन्वा᳚नि बा॒ह्वोः ।",
          "begin": 0.0,
          "end": 9.166
        },
        {
          "text": "मा नो᳚ अ॒स्मिन्म᳚हाध॒ने परा᳚ वर्क्तं॒ गवि᳚ष्टिषु ॥",
          "begin": 9.166,
          "end": 15.88
        }
      ]
    },
    {
      "id": "6.59.8",
      "mandala": 6,
      "sukta": 59,
      "rik": 8,
      "padas": [
        {
          "text": "इन्द्रा᳚ग्नी॒ तप᳚न्ति मा॒घा अ॒र्यो अरा᳚तयः ।",
          "begin": 0.0,
          "end": 7.625
        },
        {
          "text": "अप॒ द्वेषां॒स्या कृ᳚तं युयु॒तं सूर्या॒दधि᳚ ॥",
          "begin": 7.625,
          "end": 14.4
        }
      ]
    },
    {
      "id": "6.59.9",
      "mandala": 6,
      "sukta": 59,
      "rik": 9,
      "padas": [
        {
          "text": "इन्द्रा᳚ग्नी यु॒वोरपि॒ वसु᳚ दि॒व्यानि॒ पार्थि᳚वा ।",
          "begin": 0.0,
          "end": 7.174
        },
        {
          "text": "आ न᳚ इ॒ह प्र य᳚च्छतं र॒यिं वि॒श्वायु᳚पोषसम् ॥",
          "begin": 7.174,
          "end": 12.36
        }
      ]
    },
    {
      "id": "6.59.10",
      "mandala": 6,
      "sukta": 59,
      "rik": 10,
      "padas": [
        {
          "text": "इन्द्रा᳚ग्नी उक्थवाहसा॒ स्तोमे᳚भिर्हवनश्रुता ।",
          "begin": 0.0,
          "end": 9.105
        },
        {
          "text": "विश्वा᳚भिर्गी॒र्भिरा ग᳚तम॒स्य सोम᳚स्य पी॒तये᳚ ॥",
          "begin": 9.105,
          "end": 17.6
        }
      ]
    }
  ]
}