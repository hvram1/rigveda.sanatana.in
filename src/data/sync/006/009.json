{
  "mandala": 6,
  "sukta": 9,
  "verses": [
    {
      "id": "6.9.1",
      "mandala": 6,
      "sukta": 9,
      "rik": 1,
      "padas": [
        {
          "text": "अह᳚श्च कृ॒ष्णमह॒रर्जु᳚नं च॒ वि व᳚र्तेते॒ रज᳚सी वे॒द्याभि᳚ः ।",
          "begin": 0.0,
          "end": 8.433
        },
        {
          "text": "वै॒श्वा॒न॒रो जाय᳚मानो॒ न राजावा᳚तिर॒ज्ज्योति᳚षा॒ग्निस्तमां᳚सि ॥",
          "begin": 8.433,
          "end": 15.92
        }
      ]
    },
    {
      "id": "6.9.2",
      "mandala": 6,
      "sukta": 9,
      "rik": 2,
      "padas": [
        {
          "text": "नाहं तन्तुं॒ न वि जा᳚ना॒म्योतुं॒ न यं वय᳚न्ति सम॒रे॑त᳚मानाः ।",
          "begin": 0.0,
          "end": 8.038
        },
        {
          "text": "कस्य᳚ स्वित्पु॒त्र इ॒ह वक्त्वा᳚नि प॒रो व᳚दा॒त्यव᳚रेण पि॒त्रा ॥",
          "begin": 8.038,
          "end": 15.08
        }
      ]
    },
    {
      "id": "6.9.3",
      "mandala": 6,
      "sukta": 9,
      "rik": 3,
      "padas": [
        {
          "text": "स इत्तन्तुं॒ स वि जा᳚ना॒त्योतुं॒ स वक्त्वा᳚न्यृतु॒था व᳚दाति ।",
          "begin": 0.0,
          "end": 8.03
        },
        {
          "text": "य ईं॒ चिके᳚तद॒मृत᳚स्य गो॒पा अ॒वश्चर᳚न्प॒रो अ॒न्येन॒ पश्य᳚न् ॥",
          "begin": 8.03,
          "end": 15.4
        }
      ]
    },
    {
      "id": "6.9.4",
      "mandala": 6,
      "sukta": 9,
      "rik": 4,
      "padas": [
        {
          "text": "अ॒यं होता᳚ प्रथ॒मः पश्य᳚ते॒ममि॒दं ज्योति᳚र॒मृतं॒ मर्त्ये᳚षु ।",
          "begin": 0.0,
          "end": 7.337
        },
        {
          "text": "अ॒यं स ज᳚ज्ञे ध्रु॒व आ निष॒त्तो॑म᳚र्त्यस्त॒न्वा॒३॒᳚ वर्ध᳚मानः ॥",
          "begin": 7.337,
          "end": 16.04
        }
      ]
    },
    {
      "id": "6.9.5",
      "mandala": 6,
      "sukta": 9,
      "rik": 5,
      "padas": [
        {
          "text": "ध्रु॒वं ज्योति॒र्निहि᳚तं दृ॒शये॒ कं मनो॒ जवि᳚ष्ठं प॒तय᳚त्स्व॒न्तः ।",
          "begin": 0.0,
          "end": 6.999
        },
        {
          "text": "विश्वे᳚ दे॒वाः सम᳚नस॒ः सके᳚ता॒ एकं॒ क्रतु᳚म॒भि वि य᳚न्ति सा॒धु ॥",
          "begin": 6.999,
          "end": 14.88
        }
      ]
    },
    {
      "id": "6.9.6",
      "mandala": 6,
      "sukta": 9,
      "rik": 6,
      "padas": [
        {
          "text": "वि मे॒ कर्णा᳚ पतयतो॒ वि चक्षु॒र्वी॒३॒᳚दं ज्योति॒र्हृद᳚य॒ आहि᳚तं॒ यत् ।",
          "begin": 0.0,
          "end": 9.63
        },
        {
          "text": "वि मे॒ मन᳚श्चरति दू॒रआ᳚धी॒ः किं स्वि᳚द्व॒क्ष्यामि॒ किमु॒ नू म᳚निष्ये ॥",
          "begin": 9.63,
          "end": 16.92
        }
      ]
    },
    {
      "id": "6.9.7",
      "mandala": 6,
      "sukta": 9,
      "rik": 7,
      "padas": [
        {
          "text": "विश्वे᳚ दे॒वा अ᳚नमस्यन्भिया॒नास्त्वाम᳚ग्ने॒ तम᳚सि तस्थि॒वांस᳚म् ।",
          "begin": 0.0,
          "end": 10.774
        },
        {
          "text": "वै॒श्वा॒न॒रो᳚॑वतू॒तये॒ नो॑म᳚र्त्यो॑वतू॒तये᳚ नः ॥",
          "begin": 10.774,
          "end": 17.68
        }
      ]
    }
  ]
}