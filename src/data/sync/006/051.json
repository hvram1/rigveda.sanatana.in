{
  "mandala": 6,
  "sukta": 51,
  "verses": [
    {
      "id": "6.51.1",
      "mandala": 6,
      "sukta": 51,
      "rik": 1,
      "padas": [
        {
          "text": "उदु॒ त्यच्चक्षु॒र्महि᳚ मि॒त्रयो॒राँ एति᳚ प्रि॒यं वरु᳚णयो॒रद᳚ब्धम् ।",
          "begin": 0.0,
          "end": 8.787
        },
        {
          "text": "ऋ॒तस्य॒ शुचि᳚ दर्श॒तमनी᳚कं रु॒क्मो न दि॒व उदि᳚ता॒ व्य᳚द्यौत् ॥",
          "begin": 8.787,
          "end": 16.4
        }
      ]
    },
    {
      "id": "6.51.2",
      "mandala": 6,
      "sukta": 51,
      "rik": 2,
      "padas": [
        {
          "text": "वेद॒ यस्त्रीणि᳚ वि॒दथा᳚न्येषां दे॒वानां॒ जन्म᳚ सनु॒तरा च॒ विप्र᳚ः ।",
          "begin": 0.0,
          "end": 9.84
        },
        {
          "text": "ऋ॒जु मर्ते᳚षु वृजि॒ना च॒ पश्य᳚न्न॒भि च᳚ष्टे॒ सूरो᳚ अ॒र्य एवा᳚न् ॥",
          "begin": 9.84,
          "end": 18.28
        }
      ]
    },
    {
      "id": "6.51.3",
      "mandala": 6,
      "sukta": 51,
      "rik": 3,
      "padas": [
        {
          "text": "स्तु॒ष उ᳚ वो म॒ह ऋ॒तस्य᳚ गो॒पानदि᳚तिं मि॒त्रं वरु᳚णं सुजा॒तान् ।",
          "begin": 0.0,
          "end": 9.034
        },
        {
          "text": "अ॒र्य॒मणं॒ भग॒मद᳚ब्धधीती॒नच्छा᳚ वोचे सध॒न्य᳚ः पाव॒कान् ॥",
          "begin": 9.034,
          "end": 15.64
        }
      ]
    },
    {
      "id": "6.51.4",
      "mandala": 6,
      "sukta": 51,
      "rik": 4,
      "padas": [
        {
          "text": "रि॒शाद᳚स॒ः सत्प᳚तीँ॒रद᳚ब्धान्म॒हो राज्ञ᳚ः सुवस॒नस्य᳚ दा॒तॄन् ।",
          "begin": 0.0,
          "end": 9.146
        },
        {
          "text": "यूनः᳚ सुक्ष॒त्रान्क्षय᳚तो दि॒वो नॄना᳚दि॒त्यान्या॒म्यदि᳚तिं दुवो॒यु ॥",
          "begin": 9.146,
          "end": 17.88
        }
      ]
    },
    {
      "id": "6.51.5",
      "mandala": 6,
      "sukta": 51,
      "rik": 5,
      "padas": [
        {
          "text": "द्यौ॒३॒᳚ष्पित॒ः पृथि᳚वि॒ मात॒रध्रु॒गग्ने᳚ भ्रातर्वसवो मृ॒ळता᳚ नः ।",
          "begin": 0.0,
          "end": 11.124
        },
        {
          "text": "विश्व᳚ आदित्या अदिते स॒जोषा᳚ अ॒स्मभ्यं॒ शर्म᳚ बहु॒लं वि य᳚न्त ॥",
          "begin": 11.124,
          "end": 19.76
        }
      ]
    },
    {
      "id": "6.51.6",
      "mandala": 6,
      "sukta": 51,
      "rik": 6,
      "padas": [
        {
          "text": "मा नो॒ वृका᳚य वृ॒क्ये᳚ समस्मा अघाय॒ते री᳚रधता यजत्राः ।",
          "begin": 0.0,
          "end": 10.963
        },
        {
          "text": "यू॒यं हि ष्ठा र॒थ्यो᳚ नस्त॒नूनां᳚ यू॒यं दक्ष᳚स्य॒ वच᳚सो बभू॒व ॥",
          "begin": 10.963,
          "end": 19.4
        }
      ]
    },
    {
      "id": "6.51.7",
      "mandala": 6,
      "sukta": 51,
      "rik": 7,
      "padas": [
        {
          "text": "मा व॒ एनो᳚ अ॒न्यकृ᳚तं भुजेम॒ मा तत्क᳚र्म वसवो॒ यच्चय᳚ध्वे ।",
          "begin": 0.0,
          "end": 9.446
        },
        {
          "text": "विश्व᳚स्य॒ हि क्षय᳚थ विश्वदेवाः स्व॒यं रि॒पुस्त॒न्वं᳚ रीरिषीष्ट ॥",
          "begin": 9.446,
          "end": 17.36
        }
      ]
    },
    {
      "id": "6.51.8",
      "mandala": 6,
      "sukta": 51,
      "rik": 8,
      "padas": [
        {
          "text": "नम॒ इदु॒ग्रं नम॒ आ वि᳚वासे॒ नमो᳚ दाधार पृथि॒वीमु॒त द्याम् ।",
          "begin": 0.0,
          "end": 10.85
        },
        {
          "text": "नमो᳚ दे॒वेभ्यो॒ नम᳚ ईश एषां कृ॒तं चि॒देनो॒ नम॒सा वि᳚वासे ॥",
          "begin": 10.85,
          "end": 17.2
        }
      ]
    },
    {
      "id": "6.51.9",
      "mandala": 6,
      "sukta": 51,
      "rik": 9,
      "padas": [
        {
          "text": "ऋ॒तस्य᳚ वो र॒थ्य᳚ः पू॒तद᳚क्षानृ॒तस्य᳚ पस्त्य॒सदो॒ अद᳚ब्धान् ।",
          "begin": 0.0,
          "end": 8.612
        },
        {
          "text": "ताँ आ नमो᳚भिरुरु॒चक्ष᳚सो॒ नॄन्विश्वा᳚न्व॒ आ न᳚मे म॒हो य᳚जत्राः ॥",
          "begin": 8.612,
          "end": 18.0
        }
      ]
    },
    {
      "id": "6.51.10",
      "mandala": 6,
      "sukta": 51,
      "rik": 10,
      "padas": [
        {
          "text": "ते हि श्रेष्ठ᳚वर्चस॒स्त उ᳚ नस्ति॒रो विश्वा᳚नि दुरि॒ता नय᳚न्ति ।",
          "begin": 0.0,
          "end": 9.319
        },
        {
          "text": "सु॒क्ष॒त्रासो॒ वरु᳚णो मि॒त्रो अ॒ग्निरृ॒तधी᳚तयो वक्म॒राज᳚सत्याः ॥",
          "begin": 9.319,
          "end": 17.88
        }
      ]
    },
    {
      "id": "6.51.11",
      "mandala": 6,
      "sukta": 51,
      "rik": 11,
      "padas": [
        {
          "text": "ते न॒ इन्द्र᳚ः पृथि॒वी क्षाम᳚ वर्धन्पू॒षा भगो॒ अदि᳚ति॒ः पञ्च॒ जना᳚ः ।",
          "begin": 0.0,
          "end": 9.927
        },
        {
          "text": "सु॒शर्मा᳚ण॒ः स्वव᳚सः सुनी॒था भव᳚न्तु नः सुत्रा॒त्रासः᳚ सुगो॒पाः ॥",
          "begin": 9.927,
          "end": 18.52
        }
      ]
    },
    {
      "id": "6.51.12",
      "mandala": 6,
      "sukta": 51,
      "rik": 12,
      "padas": [
        {
          "text": "नू स॒द्मानं᳚ दि॒व्यं नंशि᳚ देवा॒ भार᳚द्वाजः सुम॒तिं या᳚ति॒ होता᳚ ।",
          "begin": 0.0,
          "end": 10.585
        },
        {
          "text": "आ॒सा॒नेभि॒र्यज᳚मानो मि॒येधै᳚र्दे॒वानां॒ जन्म᳚ वसू॒युर्व᳚वन्द ॥",
          "begin": 10.585,
          "end": 18.88
        }
      ]
    },
    {
      "id": "6.51.13",
      "mandala": 6,
      "sukta": 51,
      "rik": 13,
      "padas": [
        {
          "text": "अप॒ त्यं वृ᳚जि॒नं रि॒पुं स्ते॒नम᳚ग्ने दुरा॒ध्य᳚म् ।",
          "begin": 0.0,
          "end": 7.287
        },
        {
          "text": "द॒वि॒ष्ठम᳚स्य सत्पते कृ॒धी सु॒गम् ॥",
          "begin": 7.287,
          "end": 11.16
        }
      ]
    },
    {
      "id": "6.51.14",
      "mandala": 6,
      "sukta": 51,
      "rik": 14,
      "padas": [
        {
          "text": "ग्रावा᳚णः सोम नो॒ हि कं᳚ सखित्व॒नाय᳚ वाव॒शुः ।",
          "begin": 0.0,
          "end": 7.84
        },
        {
          "text": "ज॒ही न्य१॒᳚त्रिणं᳚ प॒णिं वृको॒ हि षः ॥",
          "begin": 7.84,
          "end": 13.32
        }
      ]
    },
    {
      "id": "6.51.15",
      "mandala": 6,
      "sukta": 51,
      "rik": 15,
      "padas": [
        {
          "text": "यू॒यं हि ष्ठा सु᳚दानव॒ इन्द्र᳚ज्येष्ठा अ॒भिद्य᳚वः ।",
          "begin": 0.0,
          "end": 7.802
        },
        {
          "text": "कर्ता᳚ नो॒ अध्व॒न्ना सु॒गं गो॒पा अ॒मा ॥",
          "begin": 7.802,
          "end": 13.24
        }
      ]
    },
    {
      "id": "6.51.16",
      "mandala": 6,
      "sukta": 51,
      "rik": 16,
      "padas": [
        {
          "text": "अपि॒ पन्था᳚मगन्महि स्वस्ति॒गाम᳚ने॒हस᳚म् ।",
          "begin": 0.0,
          "end": 6.208
        },
        {
          "text": "येन॒ विश्वा॒ः परि॒ द्विषो᳚ वृ॒णक्ति᳚ वि॒न्दते॒ वसु᳚ ॥",
          "begin": 6.208,
          "end": 14.6
        }
      ]
    }
  ]
}