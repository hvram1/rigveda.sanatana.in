{
  "mandala": 6,
  "sukta": 70,
  "verses": [
    {
      "id": "6.70.1",
      "mandala": 6,
      "sukta": 70,
      "rik": 1,
      "padas": [
        {
          "text": "घृ॒तव᳚ती॒ भुव᳚नानामभि॒श्रियो॒र्वी पृ॒थ्वी म᳚धु॒दुघे᳚ सु॒पेश᳚सा ।",
          "begin": 0.0,
          "end": 9.131
        },
        {
          "text": "द्यावा᳚पृथि॒वी वरु᳚णस्य॒ धर्म᳚णा॒ विष्क᳚भिते अ॒जरे॒ भूरि᳚रेतसा ॥",
          "begin": 9.131,
          "end": 17.48
        }
      ]
    },
    {
      "id": "6.70.2",
      "mandala": 6,
      "sukta": 70,
      "rik": 2,
      "padas": [
        {
          "text": "अस᳚श्चन्ती॒ भूरि᳚धारे॒ पय᳚स्वती घृ॒तं दु᳚हाते सु॒कृते॒ शुचि᳚व्रते ।",
          "begin": 0.0,
          "end": 6.767
        },
        {
          "text": "राज᳚न्ती अ॒स्य भुव᳚नस्य रोदसी अ॒स्मे रेतः᳚ सिञ्चतं॒ यन्मनु᳚र्हितम् ॥",
          "begin": 6.767,
          "end": 16.96
        }
      ]
    },
    {
      "id": "6.70.3",
      "mandala": 6,
      "sukta": 70,
      "rik": 3,
      "padas": [
        {
          "text": "यो वा᳚मृ॒जवे॒ क्रम᳚णाय रोदसी॒ मर्तो᳚ द॒दाश᳚ धिषणे॒ स सा᳚धति ।",
          "begin": 0.0,
          "end": 8.57
        },
        {
          "text": "प्र प्र॒जाभि᳚र्जायते॒ धर्म᳚ण॒स्परि᳚ यु॒वोः सि॒क्ता विषु᳚रूपाणि॒ सव्र᳚ता ॥",
          "begin": 8.57,
          "end": 17.0
        }
      ]
    },
    {
      "id": "6.70.4",
      "mandala": 6,
      "sukta": 70,
      "rik": 4,
      "padas": [
        {
          "text": "घृ॒तेन॒ द्यावा᳚पृथि॒वी अ॒भीवृ᳚ते घृत॒श्रिया᳚ घृत॒पृचा᳚ घृता॒वृधा᳚ ।",
          "begin": 0.0,
          "end": 10.048
        },
        {
          "text": "उ॒र्वी पृ॒थ्वी हो᳚तृ॒वूर्ये᳚ पु॒रोहि᳚ते॒ ते इद्विप्रा᳚ ईळते सु॒म्नमि॒ष्टये᳚ ॥",
          "begin": 10.048,
          "end": 20.24
        }
      ]
    },
    {
      "id": "6.70.5",
      "mandala": 6,
      "sukta": 70,
      "rik": 5,
      "padas": [
        {
          "text": "मधु᳚ नो॒ द्यावा᳚पृथि॒वी मि᳚मिक्षतां मधु॒श्चुता᳚ मधु॒दुघे॒ मधु᳚व्रते ।",
          "begin": 0.0,
          "end": 9.706
        },
        {
          "text": "दधा᳚ने य॒ज्ञं द्रवि᳚णं च दे॒वता॒ महि॒ श्रवो॒ वाज᳚म॒स्मे सु॒वीर्य᳚म् ॥",
          "begin": 9.706,
          "end": 17.8
        }
      ]
    },
    {
      "id": "6.70.6",
      "mandala": 6,
      "sukta": 70,
      "rik": 6,
      "padas": [
        {
          "text": "ऊर्जं᳚ नो॒ द्यौश्च᳚ पृथि॒वी च᳚ पिन्वतां पि॒ता मा॒ता वि᳚श्व॒विदा᳚ सु॒दंस᳚सा ।",
          "begin": 0.0,
          "end": 10.436
        },
        {
          "text": "सं॒र॒रा॒णे रोद᳚सी वि॒श्वश᳚म्भुवा स॒निं वाजं᳚ र॒यिम॒स्मे समि᳚न्वताम् ॥",
          "begin": 10.436,
          "end": 20.52
        }
      ]
    }
  ]
}