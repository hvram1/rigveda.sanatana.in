{
  "mandala": 6,
  "sukta": 15,
  "verses": [
    {
      "id": "6.15.1",
      "mandala": 6,
      "sukta": 15,
      "rik": 1,
      "padas": [
        {
          "text": "इ॒ममू॒ षु वो॒ अति᳚थिमुष॒र्बुधं॒ विश्वा᳚सां वि॒शां पति᳚मृञ्जसे गि॒रा ।",
          "begin": 0.0,
          "end": 10.274
        },
        {
          "text": "वेतीद्दि॒वो ज॒नुषा॒ कच्चि॒दा शुचि॒र्ज्योक्चि᳚दत्ति॒ गर्भो॒ यदच्यु᳚तम् ॥",
          "begin": 10.274,
          "end": 17.64
        }
      ]
    },
    {
      "id": "6.15.2",
      "mandala": 6,
      "sukta": 15,
      "rik": 2,
      "padas": [
        {
          "text": "मि॒त्रं न यं सुधि᳚तं॒ भृग᳚वो द॒धुर्वन॒स्पता॒वीड्य᳚मू॒र्ध्वशो᳚चिषम् ।",
          "begin": 0.0,
          "end": 8.464
        },
        {
          "text": "स त्वं सुप्री᳚तो वी॒तह᳚व्ये अद्भुत॒ प्रश᳚स्तिभिर्महयसे दि॒वेदि᳚वे ॥",
          "begin": 8.464,
          "end": 16.68
        }
      ]
    },
    {
      "id": "6.15.3",
      "mandala": 6,
      "sukta": 15,
      "rik": 3,
      "padas": [
        {
          "text": "स त्वं दक्ष᳚स्यावृ॒को वृ॒धो भू᳚र॒र्यः पर॒स्यान्त᳚रस्य॒ तरु᳚षः ।",
          "begin": 0.0,
          "end": 7.453
        },
        {
          "text": "रा॒यः सू᳚नो सहसो॒ मर्त्ये॒ष्वा छ॒र्दिर्य᳚च्छ वी॒तह᳚व्याय स॒प्रथो᳚ भ॒रद्वा᳚जाय स॒प्रथः᳚ ॥",
          "begin": 7.453,
          "end": 19.4
        }
      ]
    },
    {
      "id": "6.15.4",
      "mandala": 6,
      "sukta": 15,
      "rik": 4,
      "padas": [
        {
          "text": "द्यु॒ता॒नं वो॒ अति᳚थिं॒ स्व᳚र्णरम॒ग्निं होता᳚रं॒ मनु᳚षः स्वध्व॒रम् ।",
          "begin": 0.0,
          "end": 8.291
        },
        {
          "text": "विप्रं॒ न द्यु॒क्षव᳚चसं सुवृ॒क्तिभि᳚र्हव्य॒वाह᳚मर॒तिं दे॒वमृ᳚ञ्जसे ॥",
          "begin": 8.291,
          "end": 15.2
        }
      ]
    },
    {
      "id": "6.15.5",
      "mandala": 6,
      "sukta": 15,
      "rik": 5,
      "padas": [
        {
          "text": "पा॒व॒कया॒ यश्चि॒तय᳚न्त्या कृ॒पा क्षाम᳚न्रुरु॒च उ॒षसो॒ न भा॒नुना᳚ ।",
          "begin": 0.0,
          "end": 8.738
        },
        {
          "text": "तूर्व॒न्न याम॒न्नेत᳚शस्य॒ नू रण॒ आ यो घृ॒णे न त᳚तृषा॒णो अ॒जरः᳚ ॥",
          "begin": 8.738,
          "end": 16.32
        }
      ]
    },
    {
      "id": "6.15.6",
      "mandala": 6,
      "sukta": 15,
      "rik": 6,
      "padas": [
        {
          "text": "अ॒ग्निम᳚ग्निं वः स॒मिधा᳚ दुवस्यत प्रि॒यम्प्रि᳚यं वो॒ अति᳚थिं गृणी॒षणि᳚ ।",
          "begin": 0.0,
          "end": 8.36
        },
        {
          "text": "उप᳚ वो गी॒र्भिर॒मृतं᳚ विवासत दे॒वो दे॒वेषु॒ वन᳚ते॒ हि वार्यं᳚ दे॒वो दे॒वेषु॒ वन᳚ते॒ हि नो॒ दुवः᳚ ॥",
          "begin": 8.36,
          "end": 18.8
        }
      ]
    },
    {
      "id": "6.15.7",
      "mandala": 6,
      "sukta": 15,
      "rik": 7,
      "padas": [
        {
          "text": "समि᳚द्धम॒ग्निं स॒मिधा᳚ गि॒रा गृ᳚णे॒ शुचिं᳚ पाव॒कं पु॒रो अ᳚ध्व॒रे ध्रु॒वम् ।",
          "begin": 0.0,
          "end": 9.143
        },
        {
          "text": "विप्रं॒ होता᳚रं पुरु॒वार᳚म॒द्रुहं᳚ क॒विं सु॒म्नैरी᳚महे जा॒तवे᳚दसम् ॥",
          "begin": 9.143,
          "end": 17.68
        }
      ]
    },
    {
      "id": "6.15.8",
      "mandala": 6,
      "sukta": 15,
      "rik": 8,
      "padas": [
        {
          "text": "त्वां दू॒तम᳚ग्ने अ॒मृतं᳚ यु॒गेयु᳚गे हव्य॒वाहं᳚ दधिरे पा॒युमीड्य᳚म् ।",
          "begin": 0.0,
          "end": 8.962
        },
        {
          "text": "दे॒वास᳚श्च॒ मर्ता᳚सश्च॒ जागृ᳚विं वि॒भुं वि॒श्पतिं॒ नम᳚सा॒ नि षे᳚दिरे ॥",
          "begin": 8.962,
          "end": 17.24
        }
      ]
    },
    {
      "id": "6.15.9",
      "mandala": 6,
      "sukta": 15,
      "rik": 9,
      "padas": [
        {
          "text": "वि॒भूष᳚न्नग्न उ॒भयाँ॒ अनु᳚ व्र॒ता दू॒तो दे॒वानां॒ रज᳚सी॒ समी᳚यसे ।",
          "begin": 0.0,
          "end": 8.6
        },
        {
          "text": "यत्ते᳚ धी॒तिं सु᳚म॒तिमा᳚वृणी॒महे॑ध᳚ स्मा नस्त्रि॒वरू᳚थः शि॒वो भ᳚व ॥",
          "begin": 8.6,
          "end": 17.52
        }
      ]
    },
    {
      "id": "6.15.10",
      "mandala": 6,
      "sukta": 15,
      "rik": 10,
      "padas": [
        {
          "text": "तं सु॒प्रती᳚कं सु॒दृशं॒ स्वञ्च॒मवि᳚द्वांसो वि॒दुष्ट᳚रं सपेम ।",
          "begin": 0.0,
          "end": 7.8
        },
        {
          "text": "स य᳚क्ष॒द्विश्वा᳚ व॒युना᳚नि वि॒द्वान्प्र ह॒व्यम॒ग्निर॒मृते᳚षु वोचत् ॥",
          "begin": 7.8,
          "end": 15.4
        }
      ]
    },
    {
      "id": "6.15.11",
      "mandala": 6,
      "sukta": 15,
      "rik": 11,
      "padas": [
        {
          "text": "तम᳚ग्ने पास्यु॒त तं पि᳚पर्षि॒ यस्त॒ आन᳚ट् क॒वये᳚ शूर धी॒तिम् ।",
          "begin": 0.0,
          "end": 7.662
        },
        {
          "text": "य॒ज्ञस्य᳚ वा॒ निशि᳚तिं॒ वोदि᳚तिं वा॒ तमित्पृ᳚णक्षि॒ शव᳚सो॒त रा॒या ॥",
          "begin": 7.662,
          "end": 13.88
        }
      ]
    },
    {
      "id": "6.15.12",
      "mandala": 6,
      "sukta": 15,
      "rik": 12,
      "padas": [
        {
          "text": "त्वम᳚ग्ने वनुष्य॒तो नि पा᳚हि॒ त्वमु᳚ नः सहसावन्नव॒द्यात् ।",
          "begin": 0.0,
          "end": 7.561
        },
        {
          "text": "सं त्वा᳚ ध्वस्म॒न्वद॒भ्ये᳚तु॒ पाथ॒ः सं र॒यिः स्पृ᳚ह॒याय्य᳚ः सह॒स्री ॥",
          "begin": 7.561,
          "end": 15.04
        }
      ]
    },
    {
      "id": "6.15.13",
      "mandala": 6,
      "sukta": 15,
      "rik": 13,
      "padas": [
        {
          "text": "अ॒ग्निर्होता᳚ गृ॒हप᳚ति॒ः स राजा॒ विश्वा᳚ वेद॒ जनि᳚मा जा॒तवे᳚दाः ।",
          "begin": 0.0,
          "end": 8.711
        },
        {
          "text": "दे॒वाना᳚मु॒त यो मर्त्या᳚नां॒ यजि᳚ष्ठ॒ः स प्र य᳚जतामृ॒तावा᳚ ॥",
          "begin": 8.711,
          "end": 16.76
        }
      ]
    },
    {
      "id": "6.15.14",
      "mandala": 6,
      "sukta": 15,
      "rik": 14,
      "padas": [
        {
          "text": "अग्ने॒ यद॒द्य वि॒शो अ᳚ध्वरस्य होत॒ः पाव᳚कशोचे॒ वेष्ट्वं हि यज्वा᳚ ।",
          "begin": 0.0,
          "end": 8.774
        },
        {
          "text": "ऋ॒ता य᳚जासि महि॒ना वि यद्भूर्ह॒व्या व᳚ह यविष्ठ॒ या ते᳚ अ॒द्य ॥",
          "begin": 8.774,
          "end": 15.8
        }
      ]
    },
    {
      "id": "6.15.15",
      "mandala": 6,
      "sukta": 15,
      "rik": 15,
      "padas": [
        {
          "text": "अ॒भि प्रयां᳚सि॒ सुधि᳚तानि॒ हि ख्यो नि त्वा᳚ दधीत॒ रोद᳚सी॒ यज᳚ध्यै ।",
          "begin": 0.0,
          "end": 8.147
        },
        {
          "text": "अवा᳚ नो मघव॒न्वाज᳚साता॒वग्ने॒ विश्वा᳚नि दुरि॒ता त᳚रेम॒ ता त᳚रेम॒ तवाव᳚सा तरेम ॥",
          "begin": 8.147,
          "end": 17.96
        }
      ]
    },
    {
      "id": "6.15.16",
      "mandala": 6,
      "sukta": 15,
      "rik": 16,
      "padas": [
        {
          "text": "अग्ने॒ विश्वे᳚भिः स्वनीक दे॒वैरूर्णा᳚वन्तं प्रथ॒मः सी᳚द॒ योनि᳚म् ।",
          "begin": 0.0,
          "end": 7.679
        },
        {
          "text": "कु॒ला॒यिनं᳚ घृ॒तव᳚न्तं सवि॒त्रे य॒ज्ञं न᳚य॒ यज᳚मानाय सा॒धु ॥",
          "begin": 7.679,
          "end": 16.12
        }
      ]
    },
    {
      "id": "6.15.17",
      "mandala": 6,
      "sukta": 15,
      "rik": 17,
      "padas": [
        {
          "text": "इ॒ममु॒ त्यम᳚थर्व॒वद॒ग्निं म᳚न्थन्ति वे॒धसः᳚ ।",
          "begin": 0.0,
          "end": 5.706
        },
        {
          "text": "यम᳚ङ्कू॒यन्त॒मान᳚य॒न्नमू᳚रं श्या॒व्या᳚भ्यः ॥",
          "begin": 5.706,
          "end": 12.56
        }
      ]
    },
    {
      "id": "6.15.18",
      "mandala": 6,
      "sukta": 15,
      "rik": 18,
      "padas": [
        {
          "text": "जनि᳚ष्वा दे॒ववी᳚तये स॒र्वता᳚ता स्व॒स्तये᳚ ।",
          "begin": 0.0,
          "end": 6.067
        },
        {
          "text": "आ दे॒वान्व᳚क्ष्य॒मृताँ᳚ ऋता॒वृधो᳚ य॒ज्ञं दे॒वेषु᳚ पिस्पृशः ॥",
          "begin": 6.067,
          "end": 14.56
        }
      ]
    },
    {
      "id": "6.15.19",
      "mandala": 6,
      "sukta": 15,
      "rik": 19,
      "padas": [
        {
          "text": "व॒यमु᳚ त्वा गृहपते जनाना॒मग्ने॒ अक᳚र्म स॒मिधा᳚ बृ॒हन्त᳚म् ।",
          "begin": 0.0,
          "end": 8.448
        },
        {
          "text": "अ॒स्थू॒रि नो॒ गार्ह᳚पत्यानि सन्तु ति॒ग्मेन᳚ न॒स्तेज᳚सा॒ सं शि᳚शाधि ॥",
          "begin": 8.448,
          "end": 16.88
        }
      ]
    }
  ]
}