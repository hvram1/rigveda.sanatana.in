{
  "mandala": 6,
  "sukta": 69,
  "verses": [
    {
      "id": "6.69.1",
      "mandala": 6,
      "sukta": 69,
      "rik": 1,
      "padas": [
        {
          "text": "सं वां॒ कर्म᳚णा॒ समि॒षा हि᳚नो॒मीन्द्रा᳚विष्णू॒ अप᳚सस्पा॒रे अ॒स्य ।",
          "begin": 0.0,
          "end": 8.406
        },
        {
          "text": "जु॒षेथां᳚ य॒ज्ञं द्रवि᳚णं च धत्त॒मरि᳚ष्टैर्नः प॒थिभि᳚ः पा॒रय᳚न्ता ॥",
          "begin": 8.406,
          "end": 17.32
        }
      ]
    },
    {
      "id": "6.69.2",
      "mandala": 6,
      "sukta": 69,
      "rik": 2,
      "padas": [
        {
          "text": "या विश्वा᳚सां जनि॒तारा᳚ मती॒नामिन्द्रा॒विष्णू᳚ क॒लशा᳚ सोम॒धाना᳚ ।",
          "begin": 0.0,
          "end": 5.167
        },
        {
          "text": "प्र वां॒ गिरः᳚ श॒स्यमा᳚ना अवन्तु॒ प्र स्तोमा᳚सो गी॒यमा᳚नासो अ॒र्कैः ॥",
          "begin": 5.167,
          "end": 19.8
        }
      ]
    },
    {
      "id": "6.69.3",
      "mandala": 6,
      "sukta": 69,
      "rik": 3,
      "padas": [
        {
          "text": "इन्द्रा᳚विष्णू मदपती मदाना॒मा सोमं᳚ यातं॒ द्रवि᳚णो॒ दधा᳚ना ।",
          "begin": 0.0,
          "end": 9.341
        },
        {
          "text": "सं वा᳚मञ्जन्त्व॒क्तुभि᳚र्मती॒नां सं स्तोमा᳚सः श॒स्यमा᳚नास उ॒क्थैः ॥",
          "begin": 9.341,
          "end": 19.08
        }
      ]
    },
    {
      "id": "6.69.4",
      "mandala": 6,
      "sukta": 69,
      "rik": 4,
      "padas": [
        {
          "text": "आ वा॒मश्वा᳚सो अभिमाति॒षाह॒ इन्द्रा᳚विष्णू सध॒मादो᳚ वहन्तु ।",
          "begin": 0.0,
          "end": 9.374
        },
        {
          "text": "जु॒षेथां॒ विश्वा॒ हव᳚ना मती॒नामुप॒ ब्रह्मा᳚णि शृणुतं॒ गिरो᳚ मे ॥",
          "begin": 9.374,
          "end": 16.92
        }
      ]
    },
    {
      "id": "6.69.5",
      "mandala": 6,
      "sukta": 69,
      "rik": 5,
      "padas": [
        {
          "text": "इन्द्रा᳚विष्णू॒ तत्प᳚न॒याय्यं᳚ वां॒ सोम᳚स्य॒ मद᳚ उ॒रु च᳚क्रमाथे ।",
          "begin": 0.0,
          "end": 8.958
        },
        {
          "text": "अकृ᳚णुतम॒न्तरि᳚क्षं॒ वरी॒यो॑प्र᳚थतं जी॒वसे᳚ नो॒ रजां᳚सि ॥",
          "begin": 8.958,
          "end": 16.08
        }
      ]
    },
    {
      "id": "6.69.6",
      "mandala": 6,
      "sukta": 69,
      "rik": 6,
      "padas": [
        {
          "text": "इन्द्रा᳚विष्णू ह॒विषा᳚ वावृधा॒नाग्रा᳚द्वाना॒ नम᳚सा रातहव्या ।",
          "begin": 0.0,
          "end": 9.792
        },
        {
          "text": "घृता᳚सुती॒ द्रवि᳚णं धत्तम॒स्मे स᳚मु॒द्रः स्थ᳚ः क॒लशः᳚ सोम॒धानः᳚ ॥",
          "begin": 9.792,
          "end": 17.6
        }
      ]
    },
    {
      "id": "6.69.7",
      "mandala": 6,
      "sukta": 69,
      "rik": 7,
      "padas": [
        {
          "text": "इन्द्रा᳚विष्णू॒ पिब᳚तं॒ मध्वो᳚ अ॒स्य सोम᳚स्य दस्रा ज॒ठरं᳚ पृणेथाम् ।",
          "begin": 0.0,
          "end": 10.658
        },
        {
          "text": "आ वा॒मन्धां᳚सि मदि॒राण्य᳚ग्म॒न्नुप॒ ब्रह्मा᳚णि शृणुतं॒ हवं᳚ मे ॥",
          "begin": 10.658,
          "end": 17.68
        }
      ]
    },
    {
      "id": "6.69.8",
      "mandala": 6,
      "sukta": 69,
      "rik": 8,
      "padas": [
        {
          "text": "उ॒भा जि᳚ग्यथु॒र्न परा᳚ जयेथे॒ न परा᳚ जिग्ये कत॒रश्च॒नैनो᳚ः ।",
          "begin": 0.0,
          "end": 10.008
        },
        {
          "text": "इन्द्र᳚श्च विष्णो॒ यदप᳚स्पृधेथां त्रे॒धा स॒हस्रं॒ वि तदै᳚रयेथाम् ॥",
          "begin": 10.008,
          "end": 18.52
        }
      ]
    }
  ]
}