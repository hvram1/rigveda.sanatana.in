{
  "mandala": 6,
  "sukta": 33,
  "verses": [
    {
      "id": "6.33.1",
      "mandala": 6,
      "sukta": 33,
      "rik": 1,
      "padas": [
        {
          "text": "य ओजि᳚ष्ठ इन्द्र॒ तं सु नो᳚ दा॒ मदो᳚ वृषन्त्स्वभि॒ष्टिर्दास्वा᳚न् ।",
          "begin": 0.0,
          "end": 7.844
        },
        {
          "text": "सौव᳚श्व्यं॒ यो व॒नव॒त्स्वश्वो᳚ वृ॒त्रा स॒मत्सु᳚ सा॒सह᳚द॒मित्रा᳚न् ॥",
          "begin": 7.844,
          "end": 18.64
        }
      ]
    },
    {
      "id": "6.33.2",
      "mandala": 6,
      "sukta": 33,
      "rik": 2,
      "padas": [
        {
          "text": "त्वां ही॒३॒᳚न्द्राव᳚से॒ विवा᳚चो॒ हव᳚न्ते चर्ष॒णय॒ः शूर᳚सातौ ।",
          "begin": 0.0,
          "end": 11.736
        },
        {
          "text": "त्वं विप्रे᳚भि॒र्वि प॒णीँर᳚शाय॒स्त्वोत॒ इत्सनि᳚ता॒ वाज॒मर्वा᳚ ॥",
          "begin": 11.736,
          "end": 20.32
        }
      ]
    },
    {
      "id": "6.33.3",
      "mandala": 6,
      "sukta": 33,
      "rik": 3,
      "padas": [
        {
          "text": "त्वं ताँ इ᳚न्द्रो॒भयाँ᳚ अ॒मित्रा॒न्दासा᳚ वृ॒त्राण्यार्या᳚ च शूर ।",
          "begin": 0.0,
          "end": 10.044
        },
        {
          "text": "वधी॒र्वने᳚व॒ सुधि᳚तेभि॒रत्कै॒रा पृ॒त्सु द᳚र्षि नृ॒णां नृ᳚तम ॥",
          "begin": 10.044,
          "end": 18.44
        }
      ]
    },
    {
      "id": "6.33.4",
      "mandala": 6,
      "sukta": 33,
      "rik": 4,
      "padas": [
        {
          "text": "स त्वं न᳚ इ॒न्द्राक᳚वाभिरू॒ती सखा᳚ वि॒श्वायु᳚रवि॒ता वृ॒धे भू᳚ः ।",
          "begin": 0.0,
          "end": 8.608
        },
        {
          "text": "स्व᳚र्षाता॒ यद्ध्वया᳚मसि त्वा॒ युध्य᳚न्तो ने॒मधि᳚ता पृ॒त्सु शू᳚र ॥",
          "begin": 8.608,
          "end": 16.84
        }
      ]
    },
    {
      "id": "6.33.5",
      "mandala": 6,
      "sukta": 33,
      "rik": 5,
      "padas": [
        {
          "text": "नू॒नं न᳚ इन्द्राप॒राय᳚ च स्या॒ भवा᳚ मृळी॒क उ॒त नो᳚ अ॒भिष्टौ᳚ ।",
          "begin": 0.0,
          "end": 8.757
        },
        {
          "text": "इ॒त्था गृ॒णन्तो᳚ म॒हिन᳚स्य॒ शर्म᳚न्दि॒वि ष्या᳚म॒ पार्ये᳚ गो॒षत᳚माः ॥",
          "begin": 8.757,
          "end": 18.72
        }
      ]
    }
  ]
}