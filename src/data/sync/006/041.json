{
  "mandala": 6,
  "sukta": 41,
  "verses": [
    {
      "id": "6.41.1",
      "mandala": 6,
      "sukta": 41,
      "rik": 1,
      "padas": [
        {
          "text": "अहे᳚ळमान॒ उप᳚ याहि य॒ज्ञं तुभ्यं᳚ पवन्त॒ इन्द᳚वः सु॒तासः᳚ ।",
          "begin": 0.0,
          "end": 9.081
        },
        {
          "text": "गावो॒ न व᳚ज्रि॒न्त्स्वमोको॒ अच्छेन्द्रा ग᳚हि प्रथ॒मो य॒ज्ञिया᳚नाम् ॥",
          "begin": 9.081,
          "end": 19.32
        }
      ]
    },
    {
      "id": "6.41.2",
      "mandala": 6,
      "sukta": 41,
      "rik": 2,
      "padas": [
        {
          "text": "या ते᳚ का॒कुत्सुकृ᳚ता॒ या वरि᳚ष्ठा॒ यया॒ शश्व॒त्पिब᳚सि॒ मध्व᳚ ऊ॒र्मिम् ।",
          "begin": 0.0,
          "end": 8.925
        },
        {
          "text": "तया᳚ पाहि॒ प्र ते᳚ अध्व॒र्युर᳚स्था॒त्सं ते॒ वज्रो᳚ वर्ततामिन्द्र ग॒व्युः ॥",
          "begin": 8.925,
          "end": 19.32
        }
      ]
    },
    {
      "id": "6.41.3",
      "mandala": 6,
      "sukta": 41,
      "rik": 3,
      "padas": [
        {
          "text": "ए॒ष द्र॒प्सो वृ᳚ष॒भो वि॒श्वरू᳚प॒ इन्द्रा᳚य॒ वृष्णे॒ सम᳚कारि॒ सोमः᳚ ।",
          "begin": 0.0,
          "end": 9.896
        },
        {
          "text": "ए॒तं पि᳚ब हरिवः स्थातरुग्र॒ यस्येशि᳚षे प्र॒दिवि॒ यस्ते॒ अन्न᳚म् ॥",
          "begin": 9.896,
          "end": 17.84
        }
      ]
    },
    {
      "id": "6.41.4",
      "mandala": 6,
      "sukta": 41,
      "rik": 4,
      "padas": [
        {
          "text": "सु॒तः सोमो॒ असु᳚तादिन्द्र॒ वस्या᳚न॒यं श्रेया᳚ञ्चिकि॒तुषे॒ रणा᳚य ।",
          "begin": 0.0,
          "end": 9.917
        },
        {
          "text": "ए॒तं ति᳚तिर्व॒ उप᳚ याहि य॒ज्ञं तेन॒ विश्वा॒स्तवि᳚षी॒रा पृ᳚णस्व ॥",
          "begin": 9.917,
          "end": 17.48
        }
      ]
    },
    {
      "id": "6.41.5",
      "mandala": 6,
      "sukta": 41,
      "rik": 5,
      "padas": [
        {
          "text": "ह्वया᳚मसि॒ त्वेन्द्र᳚ याह्य॒र्वाङरं᳚ ते॒ सोम᳚स्त॒न्वे᳚ भवाति ।",
          "begin": 0.0,
          "end": 9.889
        },
        {
          "text": "शत᳚क्रतो मा॒दय᳚स्वा सु॒तेषु॒ प्रास्माँ अ᳚व॒ पृत᳚नासु॒ प्र वि॒क्षु ॥",
          "begin": 9.889,
          "end": 18.96
        }
      ]
    }
  ]
}