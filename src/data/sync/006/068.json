{
  "mandala": 6,
  "sukta": 68,
  "verses": [
    {
      "id": "6.68.1",
      "mandala": 6,
      "sukta": 68,
      "rik": 1,
      "padas": [
        {
          "text": "श्रु॒ष्टी वां᳚ य॒ज्ञ उद्य᳚तः स॒जोषा᳚ मनु॒ष्वद्वृ॒क्तब᳚र्हिषो॒ यज᳚ध्यै ।",
          "begin": 0.0,
          "end": 10.253
        },
        {
          "text": "आ य इन्द्रा॒वरु᳚णावि॒षे अ॒द्य म॒हे सु॒म्नाय᳚ म॒ह आ᳚व॒वर्त᳚त् ॥",
          "begin": 10.253,
          "end": 16.88
        }
      ]
    },
    {
      "id": "6.68.2",
      "mandala": 6,
      "sukta": 68,
      "rik": 2,
      "padas": [
        {
          "text": "ता हि श्रेष्ठा᳚ दे॒वता᳚ता तु॒जा शूरा᳚णां॒ शवि᳚ष्ठा॒ ता हि भू॒तम् ।",
          "begin": 0.0,
          "end": 9.051
        },
        {
          "text": "म॒घोनां॒ मंहि᳚ष्ठा तुवि॒शुष्म᳚ ऋ॒तेन᳚ वृत्र॒तुरा॒ सर्व᳚सेना ॥",
          "begin": 9.051,
          "end": 15.36
        }
      ]
    },
    {
      "id": "6.68.3",
      "mandala": 6,
      "sukta": 68,
      "rik": 3,
      "padas": [
        {
          "text": "ता गृ᳚णीहि नम॒स्ये᳚भिः शू॒षैः सु॒म्नेभि॒रिन्द्रा॒वरु᳚णा चका॒ना ।",
          "begin": 0.0,
          "end": 8.139
        },
        {
          "text": "वज्रे᳚णा॒न्यः शव᳚सा॒ हन्ति᳚ वृ॒त्रं सिष᳚क्त्य॒न्यो वृ॒जने᳚षु॒ विप्र᳚ः ॥",
          "begin": 8.139,
          "end": 15.72
        }
      ]
    },
    {
      "id": "6.68.4",
      "mandala": 6,
      "sukta": 68,
      "rik": 4,
      "padas": [
        {
          "text": "ग्नाश्च॒ यन्नर᳚श्च वावृ॒धन्त॒ विश्वे᳚ दे॒वासो᳚ न॒रां स्वगू᳚र्ताः ।",
          "begin": 0.0,
          "end": 9.109
        },
        {
          "text": "प्रैभ्य᳚ इन्द्रावरुणा महि॒त्वा द्यौश्च᳚ पृथिवि भूतमु॒र्वी ॥",
          "begin": 9.109,
          "end": 15.72
        }
      ]
    },
    {
      "id": "6.68.5",
      "mandala": 6,
      "sukta": 68,
      "rik": 5,
      "padas": [
        {
          "text": "स इत्सु॒दानु॒ः स्ववाँ᳚ ऋ॒तावेन्द्रा॒ यो वां᳚ वरुण॒ दाश᳚ति॒ त्मन् ।",
          "begin": 0.0,
          "end": 8.585
        },
        {
          "text": "इ॒षा स द्वि॒षस्त᳚रे॒द्दास्वा॒न्वंस᳚द्र॒यिं र᳚यि॒वत᳚श्च॒ जना᳚न् ॥",
          "begin": 8.585,
          "end": 15.12
        }
      ]
    },
    {
      "id": "6.68.6",
      "mandala": 6,
      "sukta": 68,
      "rik": 6,
      "padas": [
        {
          "text": "यं यु॒वं दा॒श्व᳚ध्वराय देवा र॒यिं ध॒त्थो वसु᳚मन्तं पुरु॒क्षुम् ।",
          "begin": 0.0,
          "end": 6.792
        },
        {
          "text": "अ॒स्मे स इ᳚न्द्रावरुणा॒वपि᳚ ष्या॒त्प्र यो भ॒नक्ति᳚ व॒नुषा॒मश᳚स्तीः ॥",
          "begin": 6.792,
          "end": 14.52
        }
      ]
    },
    {
      "id": "6.68.7",
      "mandala": 6,
      "sukta": 68,
      "rik": 7,
      "padas": [
        {
          "text": "उ॒त नः᳚ सुत्रा॒त्रो दे॒वगो᳚पाः सू॒रिभ्य᳚ इन्द्रावरुणा र॒यिः ष्या᳚त् ।",
          "begin": 0.0,
          "end": 9.086
        },
        {
          "text": "येषां॒ शुष्म॒ः पृत᳚नासु सा॒ह्वान्प्र स॒द्यो द्यु॒म्ना ति॒रते॒ ततु᳚रिः ॥",
          "begin": 9.086,
          "end": 16.32
        }
      ]
    },
    {
      "id": "6.68.8",
      "mandala": 6,
      "sukta": 68,
      "rik": 8,
      "padas": [
        {
          "text": "नू न᳚ इन्द्रावरुणा गृणा॒ना पृ॒ङ्क्तं र॒यिं सौ᳚श्रव॒साय᳚ देवा ।",
          "begin": 0.0,
          "end": 8.037
        },
        {
          "text": "इ॒त्था गृ॒णन्तो᳚ म॒हिन᳚स्य॒ शर्धो॒॑पो न ना॒वा दु᳚रि॒ता त᳚रेम ॥",
          "begin": 8.037,
          "end": 14.4
        }
      ]
    },
    {
      "id": "6.68.9",
      "mandala": 6,
      "sukta": 68,
      "rik": 9,
      "padas": [
        {
          "text": "प्र स॒म्राजे᳚ बृह॒ते मन्म॒ नु प्रि॒यमर्च᳚ दे॒वाय॒ वरु᳚णाय स॒प्रथः᳚ ।",
          "begin": 0.0,
          "end": 7.91
        },
        {
          "text": "अ॒यं य उ॒र्वी म᳚हि॒ना महि᳚व्रत॒ः क्रत्वा᳚ वि॒भात्य॒जरो॒ न शो॒चिषा᳚ ॥",
          "begin": 7.91,
          "end": 16.08
        }
      ]
    },
    {
      "id": "6.68.10",
      "mandala": 6,
      "sukta": 68,
      "rik": 10,
      "padas": [
        {
          "text": "इन्द्रा᳚वरुणा सुतपावि॒मं सु॒तं सोमं᳚ पिबतं॒ मद्यं᳚ धृतव्रता ।",
          "begin": 0.0,
          "end": 8.832
        },
        {
          "text": "यु॒वो रथो᳚ अध्व॒रं दे॒ववी᳚तये॒ प्रति॒ स्वस᳚र॒मुप᳚ याति पी॒तये᳚ ॥",
          "begin": 8.832,
          "end": 17.08
        }
      ]
    },
    {
      "id": "6.68.11",
      "mandala": 6,
      "sukta": 68,
      "rik": 11,
      "padas": [
        {
          "text": "इन्द्रा᳚वरुणा॒ मधु᳚मत्तमस्य॒ वृष्ण॒ः सोम᳚स्य वृष॒णा वृ᳚षेथाम् ।",
          "begin": 0.0,
          "end": 8.353
        },
        {
          "text": "इ॒दं वा॒मन्ध॒ः परि᳚षिक्तम॒स्मे आ॒सद्या॒स्मिन्ब॒र्हिषि᳚ मादयेथाम् ॥",
          "begin": 8.353,
          "end": 17.36
        }
      ]
    }
  ]
}