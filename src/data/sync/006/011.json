{
  "mandala": 6,
  "sukta": 11,
  "verses": [
    {
      "id": "6.11.1",
      "mandala": 6,
      "sukta": 11,
      "rik": 1,
      "padas": [
        {
          "text": "यज᳚स्व होतरिषि॒तो यजी᳚या॒नग्ने॒ बाधो᳚ म॒रुतां॒ न प्रयु᳚क्ति ।",
          "begin": 0.0,
          "end": 6.084
        },
        {
          "text": "आ नो᳚ मि॒त्रावरु᳚णा॒ नास᳚त्या॒ द्यावा᳚ हो॒त्राय᳚ पृथि॒वी व᳚वृत्याः ॥",
          "begin": 6.084,
          "end": 18.28
        }
      ]
    },
    {
      "id": "6.11.2",
      "mandala": 6,
      "sukta": 11,
      "rik": 2,
      "padas": [
        {
          "text": "त्वं होता᳚ म॒न्द्रत᳚मो नो अ॒ध्रुग॒न्तर्दे॒वो वि॒दथा॒ मर्त्ये᳚षु ।",
          "begin": 0.0,
          "end": 8.461
        },
        {
          "text": "पा॒व॒कया᳚ जु॒ह्वा॒३॒᳚ वह्नि᳚रा॒साग्ने॒ यज᳚स्व त॒न्वं१॒᳚ तव॒ स्वाम् ॥",
          "begin": 8.461,
          "end": 18.6
        }
      ]
    },
    {
      "id": "6.11.3",
      "mandala": 6,
      "sukta": 11,
      "rik": 3,
      "padas": [
        {
          "text": "धन्या᳚ चि॒द्धि त्वे धि॒षणा॒ वष्टि॒ प्र दे॒वाञ्जन्म᳚ गृण॒ते यज᳚ध्यै ।",
          "begin": 0.0,
          "end": 8.1
        },
        {
          "text": "वेपि᳚ष्ठो॒ अङ्गि᳚रसां॒ यद्ध॒ विप्रो॒ मधु᳚ च्छ॒न्दो भन᳚ति रे॒भ इ॒ष्टौ ॥",
          "begin": 8.1,
          "end": 15.64
        }
      ]
    },
    {
      "id": "6.11.4",
      "mandala": 6,
      "sukta": 11,
      "rik": 4,
      "padas": [
        {
          "text": "अदि᳚द्युत॒त्स्वपा᳚को वि॒भावाग्ने॒ यज᳚स्व॒ रोद᳚सी उरू॒ची ।",
          "begin": 0.0,
          "end": 7.564
        },
        {
          "text": "आ॒युं न यं नम᳚सा रा॒तह᳚व्या अ॒ञ्जन्ति᳚ सुप्र॒यसं॒ पञ्च॒ जना᳚ः ॥",
          "begin": 7.564,
          "end": 16.32
        }
      ]
    },
    {
      "id": "6.11.5",
      "mandala": 6,
      "sukta": 11,
      "rik": 5,
      "padas": [
        {
          "text": "वृ॒ञ्जे ह॒ यन्नम᳚सा ब॒र्हिर॒ग्नावया᳚मि॒ स्रुग्घृ॒तव᳚ती सुवृ॒क्तिः ।",
          "begin": 0.0,
          "end": 7.959
        },
        {
          "text": "अम्य᳚क्षि॒ सद्म॒ सद᳚ने पृथि॒व्या अश्रा᳚यि य॒ज्ञः सूर्ये॒ न चक्षु᳚ः ॥",
          "begin": 7.959,
          "end": 15.32
        }
      ]
    },
    {
      "id": "6.11.6",
      "mandala": 6,
      "sukta": 11,
      "rik": 6,
      "padas": [
        {
          "text": "द॒श॒स्या नः᳚ पुर्वणीक होतर्दे॒वेभि᳚रग्ने अ॒ग्निभि᳚रिधा॒नः ।",
          "begin": 0.0,
          "end": 8.742
        },
        {
          "text": "रा॒यः सू᳚नो सहसो वावसा॒ना अति᳚ स्रसेम वृ॒जनं॒ नांहः᳚ ॥",
          "begin": 8.742,
          "end": 17.12
        }
      ]
    }
  ]
}