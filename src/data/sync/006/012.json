{
  "mandala": 6,
  "sukta": 12,
  "verses": [
    {
      "id": "6.12.1",
      "mandala": 6,
      "sukta": 12,
      "rik": 1,
      "padas": [
        {
          "text": "मध्ये॒ होता᳚ दुरो॒णे ब॒र्हिषो॒ राळ॒ग्निस्तो॒दस्य॒ रोद᳚सी॒ यज᳚ध्यै ।",
          "begin": 0.0,
          "end": 10.508
        },
        {
          "text": "अ॒यं स सू॒नुः सह᳚स ऋ॒तावा᳚ दू॒रात्सूर्यो॒ न शो॒चिषा᳚ ततान ॥",
          "begin": 10.508,
          "end": 18.12
        }
      ]
    },
    {
      "id": "6.12.2",
      "mandala": 6,
      "sukta": 12,
      "rik": 2,
      "padas": [
        {
          "text": "आ यस्मि॒न्त्वे स्वपा᳚के यजत्र॒ यक्ष᳚द्राजन्त्स॒र्वता᳚तेव॒ नु द्यौः ।",
          "begin": 0.0,
          "end": 9.014
        },
        {
          "text": "त्रि॒ष॒धस्थ᳚स्तत॒रुषो॒ न जंहो᳚ ह॒व्या म॒घानि॒ मानु᳚षा॒ यज᳚ध्यै ॥",
          "begin": 9.014,
          "end": 15.88
        }
      ]
    },
    {
      "id": "6.12.3",
      "mandala": 6,
      "sukta": 12,
      "rik": 3,
      "padas": [
        {
          "text": "तेजि᳚ष्ठा॒ यस्या᳚र॒तिर्व᳚ने॒राट् तो॒दो अध्व॒न्न वृ᳚धसा॒नो अ᳚द्यौत् ।",
          "begin": 0.0,
          "end": 9.408
        },
        {
          "text": "अ॒द्रो॒घो न द्र᳚वि॒ता चे᳚तति॒ त्मन्नम᳚र्त्यो॑व॒र्त्र ओष᳚धीषु ॥",
          "begin": 9.408,
          "end": 15.72
        }
      ]
    },
    {
      "id": "6.12.4",
      "mandala": 6,
      "sukta": 12,
      "rik": 4,
      "padas": [
        {
          "text": "सास्माके᳚भिरे॒तरी॒ न शू॒षैर॒ग्निः ष्ट᳚वे॒ दम॒ आ जा॒तवे᳚दाः ।",
          "begin": 0.0,
          "end": 8.154
        },
        {
          "text": "द्र्व᳚न्नो व॒न्वन्क्रत्वा॒ नार्वो॒स्रः पि॒तेव᳚ जार॒यायि᳚ य॒ज्ञैः ॥",
          "begin": 8.154,
          "end": 16.2
        }
      ]
    },
    {
      "id": "6.12.5",
      "mandala": 6,
      "sukta": 12,
      "rik": 5,
      "padas": [
        {
          "text": "अध᳚ स्मास्य पनयन्ति॒ भासो॒ वृथा॒ यत्तक्ष᳚दनु॒याति᳚ पृ॒थ्वीम् ।",
          "begin": 0.0,
          "end": 7.616
        },
        {
          "text": "स॒द्यो यः स्य॒न्द्रो विषि᳚तो॒ धवी᳚यानृ॒णो न ता॒युरति॒ धन्वा᳚ राट् ॥",
          "begin": 7.616,
          "end": 15.04
        }
      ]
    },
    {
      "id": "6.12.6",
      "mandala": 6,
      "sukta": 12,
      "rik": 6,
      "padas": [
        {
          "text": "स त्वं नो᳚ अर्व॒न्निदा᳚या॒ विश्वे᳚भिरग्ने अ॒ग्निभि᳚रिधा॒नः ।",
          "begin": 0.0,
          "end": 8.559
        },
        {
          "text": "वेषि᳚ रा॒यो वि या᳚सि दु॒च्छुना॒ मदे᳚म श॒तहि᳚माः सु॒वीरा᳚ः ॥",
          "begin": 8.559,
          "end": 18.68
        }
      ]
    }
  ]
}