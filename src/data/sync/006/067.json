{
  "mandala": 6,
  "sukta": 67,
  "verses": [
    {
      "id": "6.67.1",
      "mandala": 6,
      "sukta": 67,
      "rik": 1,
      "padas": [
        {
          "text": "विश्वे᳚षां वः स॒तां ज्येष्ठ᳚तमा गी॒र्भिर्मि॒त्रावरु᳚णा वावृ॒धध्यै᳚ ।",
          "begin": 0.0,
          "end": 11.289
        },
        {
          "text": "सं या र॒श्मेव᳚ य॒मतु॒र्यमि᳚ष्ठा॒ द्वा जनाँ॒ अस᳚मा बा॒हुभि॒ः स्वैः ॥",
          "begin": 11.289,
          "end": 18.8
        }
      ]
    },
    {
      "id": "6.67.2",
      "mandala": 6,
      "sukta": 67,
      "rik": 2,
      "padas": [
        {
          "text": "इ॒यं मद्वां॒ प्र स्तृ᳚णीते मनी॒षोप᳚ प्रि॒या नम᳚सा ब॒र्हिरच्छ᳚ ।",
          "begin": 0.0,
          "end": 7.642
        },
        {
          "text": "य॒न्तं नो᳚ मित्रावरुणा॒वधृ᳚ष्टं छ॒र्दिर्यद्वां᳚ वरू॒थ्यं᳚ सुदानू ॥",
          "begin": 7.642,
          "end": 15.8
        }
      ]
    },
    {
      "id": "6.67.3",
      "mandala": 6,
      "sukta": 67,
      "rik": 3,
      "padas": [
        {
          "text": "आ या᳚तं मित्रावरुणा सुश॒स्त्युप᳚ प्रि॒या नम᳚सा हू॒यमा᳚ना ।",
          "begin": 0.0,
          "end": 8.672
        },
        {
          "text": "सं याव᳚प्न॒ःस्थो अ॒पसे᳚व॒ जना᳚ञ्छ्रुधीय॒तश्चि᳚द्यतथो महि॒त्वा ॥",
          "begin": 8.672,
          "end": 16.84
        }
      ]
    },
    {
      "id": "6.67.4",
      "mandala": 6,
      "sukta": 67,
      "rik": 4,
      "padas": [
        {
          "text": "अश्वा॒ न या वा॒जिना᳚ पू॒तब᳚न्धू ऋ॒ता यद्गर्भ॒मदि᳚ति॒र्भर᳚ध्यै ।",
          "begin": 0.0,
          "end": 8.663
        },
        {
          "text": "प्र या महि᳚ म॒हान्ता॒ जाय᳚माना घो॒रा मर्ता᳚य रि॒पवे॒ नि दी᳚धः ॥",
          "begin": 8.663,
          "end": 16.08
        }
      ]
    },
    {
      "id": "6.67.5",
      "mandala": 6,
      "sukta": 67,
      "rik": 5,
      "padas": [
        {
          "text": "विश्वे॒ यद्वां᳚ मं॒हना॒ मन्द᳚मानाः क्ष॒त्रं दे॒वासो॒ अद᳚धुः स॒जोषा᳚ः ।",
          "begin": 0.0,
          "end": 9.841
        },
        {
          "text": "परि॒ यद्भू॒थो रोद᳚सी चिदु॒र्वी सन्ति॒ स्पशो॒ अद᳚ब्धासो॒ अमू᳚राः ॥",
          "begin": 9.841,
          "end": 17.68
        }
      ]
    },
    {
      "id": "6.67.6",
      "mandala": 6,
      "sukta": 67,
      "rik": 6,
      "padas": [
        {
          "text": "ता हि क्ष॒त्रं धा॒रये᳚थे॒ अनु॒ द्यून्दृं॒हेथे॒ सानु᳚मुप॒मादि᳚व॒ द्योः ।",
          "begin": 0.0,
          "end": 9.496
        },
        {
          "text": "दृ॒ळ्हो नक्ष᳚त्र उ॒त वि॒श्वदे᳚वो॒ भूमि॒माता॒न्द्यां धा॒सिना॒योः ॥",
          "begin": 9.496,
          "end": 16.64
        }
      ]
    },
    {
      "id": "6.67.7",
      "mandala": 6,
      "sukta": 67,
      "rik": 7,
      "padas": [
        {
          "text": "ता वि॒ग्रं धै᳚थे ज॒ठरं᳚ पृ॒णध्या॒ आ यत्सद्म॒ सभृ᳚तयः पृ॒णन्ति᳚ ।",
          "begin": 0.0,
          "end": 8.578
        },
        {
          "text": "न मृ᳚ष्यन्ते युव॒तयो॑वा᳚ता॒ वि यत्पयो᳚ विश्वजिन्वा॒ भर᳚न्ते ॥",
          "begin": 8.578,
          "end": 15.96
        }
      ]
    },
    {
      "id": "6.67.8",
      "mandala": 6,
      "sukta": 67,
      "rik": 8,
      "padas": [
        {
          "text": "ता जि॒ह्वया॒ सद॒मेदं सु᳚मे॒धा आ यद्वां᳚ स॒त्यो अ᳚र॒तिरृ॒ते भूत् ।",
          "begin": 0.0,
          "end": 9.288
        },
        {
          "text": "तद्वां᳚ महि॒त्वं घृ᳚तान्नावस्तु यु॒वं दा॒शुषे॒ वि च᳚यिष्ट॒मंहः᳚ ॥",
          "begin": 9.288,
          "end": 16.28
        }
      ]
    },
    {
      "id": "6.67.9",
      "mandala": 6,
      "sukta": 67,
      "rik": 9,
      "padas": [
        {
          "text": "प्र यद्वां᳚ मित्रावरुणा स्पू॒र्धन्प्रि॒या धाम᳚ यु॒वधि᳚ता मि॒नन्ति᳚ ।",
          "begin": 0.0,
          "end": 7.405
        },
        {
          "text": "न ये दे॒वास॒ ओह᳚सा॒ न मर्ता॒ अय᳚ज्ञसाचो॒ अप्यो॒ न पु॒त्राः ॥",
          "begin": 7.405,
          "end": 15.04
        }
      ]
    },
    {
      "id": "6.67.10",
      "mandala": 6,
      "sukta": 67,
      "rik": 10,
      "padas": [
        {
          "text": "वि यद्वाचं᳚ की॒स्तासो॒ भर᳚न्ते॒ शंस᳚न्ति॒ के चि᳚न्नि॒विदो᳚ मना॒नाः ।",
          "begin": 0.0,
          "end": 9.755
        },
        {
          "text": "आद्वां᳚ ब्रवाम स॒त्यान्यु॒क्था नकि᳚र्दे॒वेभि᳚र्यतथो महि॒त्वा ॥",
          "begin": 9.755,
          "end": 17.32
        }
      ]
    },
    {
      "id": "6.67.11",
      "mandala": 6,
      "sukta": 67,
      "rik": 11,
      "padas": [
        {
          "text": "अ॒वोरि॒त्था वां᳚ छ॒र्दिषो᳚ अ॒भिष्टौ᳚ यु॒वोर्मि᳚त्रावरुणा॒वस्कृ᳚धोयु ।",
          "begin": 0.0,
          "end": 9.367
        },
        {
          "text": "अनु॒ यद्गावः᳚ स्फु॒रानृ᳚जि॒प्यं धृ॒ष्णुं यद्रणे॒ वृष᳚णं यु॒नज᳚न् ॥",
          "begin": 9.367,
          "end": 16.52
        }
      ]
    }
  ]
}