{
  "mandala": 6,
  "sukta": 40,
  "verses": [
    {
      "id": "6.40.1",
      "mandala": 6,
      "sukta": 40,
      "rik": 1,
      "padas": [
        {
          "text": "इन्द्र॒ पिब॒ तुभ्यं᳚ सु॒तो मदा॒याव᳚ स्य॒ हरी॒ वि मु᳚चा॒ सखा᳚या ।",
          "begin": 0.0,
          "end": 9.392
        },
        {
          "text": "उ॒त प्र गा᳚य ग॒ण आ नि॒षद्याथा᳚ य॒ज्ञाय᳚ गृण॒ते वयो᳚ धाः ॥",
          "begin": 9.392,
          "end": 17.68
        }
      ]
    },
    {
      "id": "6.40.2",
      "mandala": 6,
      "sukta": 40,
      "rik": 2,
      "padas": [
        {
          "text": "अस्य᳚ पिब॒ यस्य᳚ जज्ञा॒न इ᳚न्द्र॒ मदा᳚य॒ क्रत्वे॒ अपि᳚बो विरप्शिन् ।",
          "begin": 0.0,
          "end": 8.329
        },
        {
          "text": "तमु᳚ ते॒ गावो॒ नर॒ आपो॒ अद्रि॒रिन्दुं॒ सम᳚ह्यन्पी॒तये॒ सम᳚स्मै ॥",
          "begin": 8.329,
          "end": 17.0
        }
      ]
    },
    {
      "id": "6.40.3",
      "mandala": 6,
      "sukta": 40,
      "rik": 3,
      "padas": [
        {
          "text": "समि᳚द्धे अ॒ग्नौ सु॒त इ᳚न्द्र॒ सोम॒ आ त्वा᳚ वहन्तु॒ हर᳚यो॒ वहि᳚ष्ठाः ।",
          "begin": 0.0,
          "end": 7.477
        },
        {
          "text": "त्वा॒य॒ता मन᳚सा जोहवी॒मीन्द्रा या᳚हि सुवि॒ताय᳚ म॒हे नः᳚ ॥",
          "begin": 7.477,
          "end": 17.52
        }
      ]
    },
    {
      "id": "6.40.4",
      "mandala": 6,
      "sukta": 40,
      "rik": 4,
      "padas": [
        {
          "text": "आ या᳚हि॒ शश्व᳚दुश॒ता य᳚या॒थेन्द्र᳚ म॒हा मन᳚सा सोम॒पेय᳚म् ।",
          "begin": 0.0,
          "end": 8.114
        },
        {
          "text": "उप॒ ब्रह्मा᳚णि शृणव इ॒मा नो॑था᳚ ते य॒ज्ञस्त॒न्वे॒३॒᳚ वयो᳚ धात् ॥",
          "begin": 8.114,
          "end": 20.08
        }
      ]
    },
    {
      "id": "6.40.5",
      "mandala": 6,
      "sukta": 40,
      "rik": 5,
      "padas": [
        {
          "text": "यदि᳚न्द्र दि॒वि पार्ये॒ यदृध॒ग्यद्वा॒ स्वे सद᳚ने॒ यत्र॒ वासि᳚ ।",
          "begin": 0.0,
          "end": 8.882
        },
        {
          "text": "अतो᳚ नो य॒ज्ञमव᳚से नि॒युत्वा᳚न्त्स॒जोषा᳚ः पाहि गिर्वणो म॒रुद्भि᳚ः ॥",
          "begin": 8.882,
          "end": 18.76
        }
      ]
    }
  ]
}