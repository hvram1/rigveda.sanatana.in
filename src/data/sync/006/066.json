{
  "mandala": 6,
  "sukta": 66,
  "verses": [
    {
      "id": "6.66.1",
      "mandala": 6,
      "sukta": 66,
      "rik": 1,
      "padas": [
        {
          "text": "वपु॒र्नु तच्चि᳚कि॒तुषे᳚ चिदस्तु समा॒नं नाम᳚ धे॒नु पत्य᳚मानम् ।",
          "begin": 0.0,
          "end": 9.506
        },
        {
          "text": "मर्ते᳚ष्व॒न्यद्दो॒हसे᳚ पी॒पाय᳚ स॒कृच्छु॒क्रं दु᳚दुहे॒ पृश्नि॒रूधः᳚ ॥",
          "begin": 9.506,
          "end": 17.24
        }
      ]
    },
    {
      "id": "6.66.2",
      "mandala": 6,
      "sukta": 66,
      "rik": 2,
      "padas": [
        {
          "text": "ये अ॒ग्नयो॒ न शोशु᳚चन्निधा॒ना द्विर्यत्त्रिर्म॒रुतो᳚ वावृ॒धन्त᳚ ।",
          "begin": 0.0,
          "end": 8.478
        },
        {
          "text": "अ॒रे॒णवो᳚ हिर॒ण्यया᳚स एषां सा॒कं नृ॒म्णैः पौंस्ये᳚भिश्च भूवन् ॥",
          "begin": 8.478,
          "end": 16.88
        }
      ]
    },
    {
      "id": "6.66.3",
      "mandala": 6,
      "sukta": 66,
      "rik": 3,
      "padas": [
        {
          "text": "रु॒द्रस्य॒ ये मी॒ळ्हुष॒ः सन्ति᳚ पु॒त्रा याँश्चो॒ नु दाधृ᳚वि॒र्भर᳚ध्यै ।",
          "begin": 0.0,
          "end": 7.834
        },
        {
          "text": "वि॒दे हि मा॒ता म॒हो म॒ही षा सेत्पृश्नि᳚ः सु॒भ्वे॒३॒᳚ गर्भ॒माधा᳚त् ॥",
          "begin": 7.834,
          "end": 16.44
        }
      ]
    },
    {
      "id": "6.66.4",
      "mandala": 6,
      "sukta": 66,
      "rik": 4,
      "padas": [
        {
          "text": "न य ईष᳚न्ते ज॒नुषो॑या॒ न्व१॒᳚न्तः सन्तो᳚॑व॒द्यानि᳚ पुना॒नाः ।",
          "begin": 0.0,
          "end": 8.526
        },
        {
          "text": "निर्यद्दु॒ह्रे शुच॒यो॑नु॒ जोष॒मनु᳚ श्रि॒या त॒न्व᳚मु॒क्षमा᳚णाः ॥",
          "begin": 8.526,
          "end": 15.96
        }
      ]
    },
    {
      "id": "6.66.5",
      "mandala": 6,
      "sukta": 66,
      "rik": 5,
      "padas": [
        {
          "text": "म॒क्षू न येषु᳚ दो॒हसे᳚ चिद॒या आ नाम᳚ धृ॒ष्णु मारु᳚तं॒ दधा᳚नाः ।",
          "begin": 0.0,
          "end": 8.152
        },
        {
          "text": "न ये स्तौ॒ना अ॒यासो᳚ म॒ह्ना नू चि᳚त्सु॒दानु॒रव᳚ यासदु॒ग्रान् ॥",
          "begin": 8.152,
          "end": 16.24
        }
      ]
    },
    {
      "id": "6.66.6",
      "mandala": 6,
      "sukta": 66,
      "rik": 6,
      "padas": [
        {
          "text": "त इदु॒ग्राः शव᳚सा धृ॒ष्णुषे᳚णा उ॒भे यु᳚जन्त॒ रोद᳚सी सु॒मेके᳚ ।",
          "begin": 0.0,
          "end": 8.757
        },
        {
          "text": "अध᳚ स्मैषु रोद॒सी स्वशो᳚चि॒राम᳚वत्सु तस्थौ॒ न रोकः᳚ ॥",
          "begin": 8.757,
          "end": 14.8
        }
      ]
    },
    {
      "id": "6.66.7",
      "mandala": 6,
      "sukta": 66,
      "rik": 7,
      "padas": [
        {
          "text": "अ॒ने॒नो वो᳚ मरुतो॒ यामो᳚ अस्त्वन॒श्वश्चि॒द्यमज॒त्यर᳚थीः ।",
          "begin": 0.0,
          "end": 8.128
        },
        {
          "text": "अ॒न॒व॒सो अ᳚नभी॒शू र᳚ज॒स्तूर्वि रोद᳚सी प॒थ्या᳚ याति॒ साध᳚न् ॥",
          "begin": 8.128,
          "end": 15.16
        }
      ]
    },
    {
      "id": "6.66.8",
      "mandala": 6,
      "sukta": 66,
      "rik": 8,
      "padas": [
        {
          "text": "नास्य᳚ व॒र्ता न त᳚रु॒ता न्व᳚स्ति॒ मरु᳚तो॒ यमव᳚थ॒ वाज᳚सातौ ।",
          "begin": 0.0,
          "end": 7.041
        },
        {
          "text": "तो॒के वा॒ गोषु॒ तन᳚ये॒ यम॒प्सु स व्र॒जं दर्ता॒ पार्ये॒ अध॒ द्योः ॥",
          "begin": 7.041,
          "end": 14.32
        }
      ]
    },
    {
      "id": "6.66.9",
      "mandala": 6,
      "sukta": 66,
      "rik": 9,
      "padas": [
        {
          "text": "प्र चि॒त्रम॒र्कं गृ᳚ण॒ते तु॒राय॒ मारु᳚ताय॒ स्वत᳚वसे भरध्वम् ।",
          "begin": 0.0,
          "end": 7.234
        },
        {
          "text": "ये सहां᳚सि॒ सह᳚सा॒ सह᳚न्ते॒ रेज᳚ते अग्ने पृथि॒वी म॒खेभ्य᳚ः ॥",
          "begin": 7.234,
          "end": 14.64
        }
      ]
    },
    {
      "id": "6.66.10",
      "mandala": 6,
      "sukta": 66,
      "rik": 10,
      "padas": [
        {
          "text": "त्विषी᳚मन्तो अध्व॒रस्ये᳚व दि॒द्युत्तृ᳚षु॒च्यव᳚सो जु॒ह्वो॒३॒᳚ नाग्नेः ।",
          "begin": 0.0,
          "end": 6.335
        },
        {
          "text": "अ॒र्चत्र᳚यो॒ धुन᳚यो॒ न वी॒रा भ्राज᳚ज्जन्मानो म॒रुतो॒ अधृ᳚ष्टाः ॥",
          "begin": 6.335,
          "end": 18.76
        }
      ]
    },
    {
      "id": "6.66.11",
      "mandala": 6,
      "sukta": 66,
      "rik": 11,
      "padas": [
        {
          "text": "तं वृ॒धन्तं॒ मारु᳚तं॒ भ्राज᳚दृष्टिं रु॒द्रस्य᳚ सू॒नुं ह॒वसा वि᳚वासे ।",
          "begin": 0.0,
          "end": 8.054
        },
        {
          "text": "दि॒वः शर्धा᳚य॒ शुच᳚यो मनी॒षा गि॒रयो॒ नाप᳚ उ॒ग्रा अ᳚स्पृध्रन् ॥",
          "begin": 8.054,
          "end": 15.72
        }
      ]
    }
  ]
}