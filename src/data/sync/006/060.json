{
  "mandala": 6,
  "sukta": 60,
  "verses": [
    {
      "id": "6.60.1",
      "mandala": 6,
      "sukta": 60,
      "rik": 1,
      "padas": [
        {
          "text": "श्नथ᳚द्वृ॒त्रमु॒त स᳚नोति॒ वाज॒मिन्द्रा॒ यो अ॒ग्नी सहु᳚री सप॒र्यात् ।",
          "begin": 0.0,
          "end": 9.074
        },
        {
          "text": "इ॒र॒ज्यन्ता᳚ वस॒व्य᳚स्य॒ भूरे॒ः सह᳚स्तमा॒ सह᳚सा वाज॒यन्ता᳚ ॥",
          "begin": 9.074,
          "end": 17.8
        }
      ]
    },
    {
      "id": "6.60.2",
      "mandala": 6,
      "sukta": 60,
      "rik": 2,
      "padas": [
        {
          "text": "ता यो᳚धिष्टम॒भि गा इ᳚न्द्र नू॒नम॒पः स्व᳚रु॒षसो᳚ अग्न ऊ॒ळ्हाः ।",
          "begin": 0.0,
          "end": 9.859
        },
        {
          "text": "दिश॒ः स्व᳚रु॒षस᳚ इन्द्र चि॒त्रा अ॒पो गा अ᳚ग्ने युवसे नि॒युत्वा᳚न् ॥",
          "begin": 9.859,
          "end": 17.84
        }
      ]
    },
    {
      "id": "6.60.3",
      "mandala": 6,
      "sukta": 60,
      "rik": 3,
      "padas": [
        {
          "text": "आ वृ᳚त्रहणा वृत्र॒हभि॒ः शुष्मै॒रिन्द्र᳚ या॒तं नमो᳚भिरग्ने अ॒र्वाक् ।",
          "begin": 0.0,
          "end": 9.518
        },
        {
          "text": "यु॒वं राधो᳚भि॒रक᳚वेभिरि॒न्द्राग्ने᳚ अ॒स्मे भ᳚वतमुत्त॒मेभि᳚ः ॥",
          "begin": 9.518,
          "end": 17.96
        }
      ]
    },
    {
      "id": "6.60.4",
      "mandala": 6,
      "sukta": 60,
      "rik": 4,
      "padas": [
        {
          "text": "ता हु᳚वे॒ ययो᳚रि॒दं प॒प्ने विश्वं᳚ पु॒रा कृ॒तम् ।",
          "begin": 0.0,
          "end": 7.737
        },
        {
          "text": "इ॒न्द्रा॒ग्नी न म᳚र्धतः ॥",
          "begin": 7.737,
          "end": 10.96
        }
      ]
    },
    {
      "id": "6.60.5",
      "mandala": 6,
      "sukta": 60,
      "rik": 5,
      "padas": [
        {
          "text": "उ॒ग्रा वि᳚घ॒निना॒ मृध᳚ इन्द्रा॒ग्नी ह᳚वामहे ।",
          "begin": 0.0,
          "end": 6.639
        },
        {
          "text": "ता नो᳚ मृळात ई॒दृशे᳚ ॥",
          "begin": 6.639,
          "end": 10.6
        }
      ]
    },
    {
      "id": "6.60.6",
      "mandala": 6,
      "sukta": 60,
      "rik": 6,
      "padas": [
        {
          "text": "ह॒तो वृ॒त्राण्यार्या᳚ ह॒तो दासा᳚नि॒ सत्प᳚ती ।",
          "begin": 0.0,
          "end": 7.778
        },
        {
          "text": "ह॒तो विश्वा॒ अप॒ द्विषः᳚ ॥",
          "begin": 7.778,
          "end": 11.44
        }
      ]
    },
    {
      "id": "6.60.7",
      "mandala": 6,
      "sukta": 60,
      "rik": 7,
      "padas": [
        {
          "text": "इन्द्रा᳚ग्नी यु॒वामि॒मे॒३॒᳚॑भि स्तोमा᳚ अनूषत ।",
          "begin": 0.0,
          "end": 9.322
        },
        {
          "text": "पिब᳚तं शम्भुवा सु॒तम् ॥",
          "begin": 9.322,
          "end": 12.64
        }
      ]
    },
    {
      "id": "6.60.8",
      "mandala": 6,
      "sukta": 60,
      "rik": 8,
      "padas": [
        {
          "text": "या वां॒ सन्ति᳚ पुरु॒स्पृहो᳚ नि॒युतो᳚ दा॒शुषे᳚ नरा ।",
          "begin": 0.0,
          "end": 8.618
        },
        {
          "text": "इन्द्रा᳚ग्नी॒ ताभि॒रा ग᳚तम् ॥",
          "begin": 8.618,
          "end": 12.76
        }
      ]
    },
    {
      "id": "6.60.9",
      "mandala": 6,
      "sukta": 60,
      "rik": 9,
      "padas": [
        {
          "text": "ताभि॒रा ग᳚च्छतं न॒रोपे॒दं सव᳚नं सु॒तम् ।",
          "begin": 0.0,
          "end": 6.216
        },
        {
          "text": "इन्द्रा᳚ग्नी॒ सोम᳚पीतये ॥",
          "begin": 6.216,
          "end": 10.12
        }
      ]
    },
    {
      "id": "6.60.10",
      "mandala": 6,
      "sukta": 60,
      "rik": 10,
      "padas": [
        {
          "text": "तमी᳚ळिष्व॒ यो अ॒र्चिषा॒ वना॒ विश्वा᳚ परि॒ष्वज᳚त् ।",
          "begin": 0.0,
          "end": 7.81
        },
        {
          "text": "कृ॒ष्णा कृ॒णोति᳚ जि॒ह्वया᳚ ॥",
          "begin": 7.81,
          "end": 11.32
        }
      ]
    },
    {
      "id": "6.60.11",
      "mandala": 6,
      "sukta": 60,
      "rik": 11,
      "padas": [
        {
          "text": "य इ॒द्ध आ॒विवा᳚सति सु॒म्नमिन्द्र᳚स्य॒ मर्त्य᳚ः ।",
          "begin": 0.0,
          "end": 6.873
        },
        {
          "text": "द्यु॒म्नाय᳚ सु॒तरा᳚ अ॒पः ॥",
          "begin": 6.873,
          "end": 10.36
        }
      ]
    },
    {
      "id": "6.60.12",
      "mandala": 6,
      "sukta": 60,
      "rik": 12,
      "padas": [
        {
          "text": "ता नो॒ वाज᳚वती॒रिष᳚ आ॒शून्पि᳚पृत॒मर्व᳚तः ।",
          "begin": 0.0,
          "end": 6.36
        },
        {
          "text": "इन्द्र᳚म॒ग्निं च॒ वोळ्ह᳚वे ॥",
          "begin": 6.36,
          "end": 9.64
        }
      ]
    },
    {
      "id": "6.60.13",
      "mandala": 6,
      "sukta": 60,
      "rik": 13,
      "padas": [
        {
          "text": "उ॒भा वा᳚मिन्द्राग्नी आहु॒वध्या᳚ उ॒भा राध᳚सः स॒ह मा᳚द॒यध्यै᳚ ।",
          "begin": 0.0,
          "end": 10.537
        },
        {
          "text": "उ॒भा दा॒तारा᳚वि॒षां र᳚यी॒णामु॒भा वाज᳚स्य सा॒तये᳚ हुवे वाम् ॥",
          "begin": 10.537,
          "end": 19.24
        }
      ]
    },
    {
      "id": "6.60.14",
      "mandala": 6,
      "sukta": 60,
      "rik": 14,
      "padas": [
        {
          "text": "आ नो॒ गव्ये᳚भि॒रश्व्यै᳚र्वस॒व्यै॒३॒᳚रुप᳚ गच्छतम् ।",
          "begin": 0.0,
          "end": 9.564
        },
        {
          "text": "सखा᳚यौ दे॒वौ स॒ख्याय᳚ श॒म्भुवे᳚न्द्रा॒ग्नी ता ह᳚वामहे ॥",
          "begin": 9.564,
          "end": 17.92
        }
      ]
    },
    {
      "id": "6.60.15",
      "mandala": 6,
      "sukta": 60,
      "rik": 15,
      "padas": [
        {
          "text": "इन्द्रा᳚ग्नी शृणु॒तं हवं॒ यज᳚मानस्य सुन्व॒तः ।",
          "begin": 0.0,
          "end": 7.087
        },
        {
          "text": "वी॒तं ह॒व्यान्या ग᳚तं॒ पिब᳚तं सो॒म्यं मधु᳚ ॥",
          "begin": 7.087,
          "end": 15.4
        }
      ]
    }
  ]
}