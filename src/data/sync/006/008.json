{
  "mandala": 6,
  "sukta": 8,
  "verses": [
    {
      "id": "6.8.1",
      "mandala": 6,
      "sukta": 8,
      "rik": 1,
      "padas": [
        {
          "text": "पृ॒क्षस्य॒ वृष्णो᳚ अरु॒षस्य॒ नू सह॒ः प्र नु वो᳚चं वि॒दथा᳚ जा॒तवे᳚दसः ।",
          "begin": 0.0,
          "end": 10.555
        },
        {
          "text": "वै॒श्वा॒न॒राय᳚ म॒तिर्नव्य᳚सी॒ शुचि॒ः सोम᳚ इव पवते॒ चारु᳚र॒ग्नये᳚ ॥",
          "begin": 10.555,
          "end": 17.88
        }
      ]
    },
    {
      "id": "6.8.2",
      "mandala": 6,
      "sukta": 8,
      "rik": 2,
      "padas": [
        {
          "text": "स जाय᳚मानः पर॒मे व्यो᳚मनि व्र॒तान्य॒ग्निर्व्र᳚त॒पा अ᳚रक्षत ।",
          "begin": 0.0,
          "end": 8.194
        },
        {
          "text": "व्य१॒᳚न्तरि᳚क्षममिमीत सु॒क्रतु᳚र्वैश्वान॒रो म᳚हि॒ना नाक᳚मस्पृशत् ॥",
          "begin": 8.194,
          "end": 15.8
        }
      ]
    },
    {
      "id": "6.8.3",
      "mandala": 6,
      "sukta": 8,
      "rik": 3,
      "padas": [
        {
          "text": "व्य᳚स्तभ्ना॒द्रोद᳚सी मि॒त्रो अद्भु᳚तो॑न्त॒र्वाव᳚दकृणो॒ज्ज्योति᳚षा॒ तमः᳚ ।",
          "begin": 0.0,
          "end": 8.881
        },
        {
          "text": "वि चर्म᳚णीव धि॒षणे᳚ अवर्तयद्वैश्वान॒रो विश्व᳚मधत्त॒ वृष्ण्य᳚म् ॥",
          "begin": 8.881,
          "end": 16.08
        }
      ]
    },
    {
      "id": "6.8.4",
      "mandala": 6,
      "sukta": 8,
      "rik": 4,
      "padas": [
        {
          "text": "अ॒पामु॒पस्थे᳚ महि॒षा अ᳚गृभ्णत॒ विशो॒ राजा᳚न॒मुप᳚ तस्थुरृ॒ग्मिय᳚म् ।",
          "begin": 0.0,
          "end": 8.29
        },
        {
          "text": "आ दू॒तो अ॒ग्निम᳚भरद्वि॒वस्व᳚तो वैश्वान॒रं मा᳚त॒रिश्वा᳚ परा॒वतः᳚ ॥",
          "begin": 8.29,
          "end": 16.88
        }
      ]
    },
    {
      "id": "6.8.5",
      "mandala": 6,
      "sukta": 8,
      "rik": 5,
      "padas": [
        {
          "text": "यु॒गेयु᳚गे विद॒थ्यं᳚ गृ॒णद्भ्यो॑ग्ने᳚ र॒यिं य॒शसं᳚ धेहि॒ नव्य᳚सीम् ।",
          "begin": 0.0,
          "end": 7.852
        },
        {
          "text": "प॒व्येव᳚ राजन्न॒घशं᳚समजर नी॒चा नि वृ᳚श्च व॒निनं॒ न तेज᳚सा ॥",
          "begin": 7.852,
          "end": 15.24
        }
      ]
    },
    {
      "id": "6.8.6",
      "mandala": 6,
      "sukta": 8,
      "rik": 6,
      "padas": [
        {
          "text": "अ॒स्माक᳚मग्ने म॒घव᳚त्सु धार॒याना᳚मि क्ष॒त्रम॒जरं᳚ सु॒वीर्य᳚म् ।",
          "begin": 0.0,
          "end": 7.704
        },
        {
          "text": "व॒यं ज᳚येम श॒तिनं᳚ सह॒स्रिणं॒ वैश्वा᳚नर॒ वाज᳚मग्ने॒ तवो॒तिभि᳚ः ॥",
          "begin": 7.704,
          "end": 16.08
        }
      ]
    },
    {
      "id": "6.8.7",
      "mandala": 6,
      "sukta": 8,
      "rik": 7,
      "padas": [
        {
          "text": "अद᳚ब्धेभि॒स्तव᳚ गो॒पाभि᳚रिष्टे॒॑स्माकं᳚ पाहि त्रिषधस्थ सू॒रीन् ।",
          "begin": 0.0,
          "end": 6.446
        },
        {
          "text": "रक्षा᳚ च नो द॒दुषां॒ शर्धो᳚ अग्ने॒ वैश्वा᳚नर॒ प्र च᳚ तारी॒ः स्तवा᳚नः ॥",
          "begin": 6.446,
          "end": 20.48
        }
      ]
    }
  ]
}