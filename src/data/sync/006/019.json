{
  "mandala": 6,
  "sukta": 19,
  "verses": [
    {
      "id": "6.19.1",
      "mandala": 6,
      "sukta": 19,
      "rik": 1,
      "padas": [
        {
          "text": "म॒हाँ इन्द्रो᳚ नृ॒वदा च᳚र्षणि॒प्रा उ॒त द्वि॒बर्हा᳚ अमि॒नः सहो᳚भिः ।",
          "begin": 0.0,
          "end": 9.881
        },
        {
          "text": "अ॒स्म॒द्र्य᳚ग्वावृधे वी॒र्या᳚यो॒रुः पृ॒थुः सुकृ᳚तः क॒र्तृभि᳚र्भूत् ॥",
          "begin": 9.881,
          "end": 17.24
        }
      ]
    },
    {
      "id": "6.19.2",
      "mandala": 6,
      "sukta": 19,
      "rik": 2,
      "padas": [
        {
          "text": "इन्द्र᳚मे॒व धि॒षणा᳚ सा॒तये᳚ धाद्बृ॒हन्त᳚मृ॒ष्वम॒जरं॒ युवा᳚नम् ।",
          "begin": 0.0,
          "end": 8.682
        },
        {
          "text": "अषा᳚ळ्हेन॒ शव᳚सा शूशु॒वांसं᳚ स॒द्यश्चि॒द्यो वा᳚वृ॒धे असा᳚मि ॥",
          "begin": 8.682,
          "end": 16.84
        }
      ]
    },
    {
      "id": "6.19.3",
      "mandala": 6,
      "sukta": 19,
      "rik": 3,
      "padas": [
        {
          "text": "पृ॒थू क॒रस्ना᳚ बहु॒ला गभ᳚स्ती अस्म॒द्र्य१॒᳚क्सं मि᳚मीहि॒ श्रवां᳚सि ।",
          "begin": 0.0,
          "end": 8.814
        },
        {
          "text": "यू॒थेव᳚ प॒श्वः प᳚शु॒पा दमू᳚ना अ॒स्माँ इ᳚न्द्रा॒भ्या व᳚वृत्स्वा॒जौ ॥",
          "begin": 8.814,
          "end": 17.32
        }
      ]
    },
    {
      "id": "6.19.4",
      "mandala": 6,
      "sukta": 19,
      "rik": 4,
      "padas": [
        {
          "text": "तं व॒ इन्द्रं᳚ च॒तिन᳚मस्य शा॒कैरि॒ह नू॒नं वा᳚ज॒यन्तो᳚ हुवेम ।",
          "begin": 0.0,
          "end": 8.716
        },
        {
          "text": "यथा᳚ चि॒त्पूर्वे᳚ जरि॒तार᳚ आ॒सुरने᳚द्या अनव॒द्या अरि᳚ष्टाः ॥",
          "begin": 8.716,
          "end": 17.0
        }
      ]
    },
    {
      "id": "6.19.5",
      "mandala": 6,
      "sukta": 19,
      "rik": 5,
      "padas": [
        {
          "text": "धृ॒तव्र᳚तो धन॒दाः सोम᳚वृद्ध॒ः स हि वा॒मस्य॒ वसु᳚नः पुरु॒क्षुः ।",
          "begin": 0.0,
          "end": 6.849
        },
        {
          "text": "सं ज᳚ग्मिरे प॒थ्या॒३॒᳚ रायो᳚ अस्मिन्त्समु॒द्रे न सिन्ध᳚वो॒ याद᳚मानाः ॥",
          "begin": 6.849,
          "end": 17.36
        }
      ]
    },
    {
      "id": "6.19.6",
      "mandala": 6,
      "sukta": 19,
      "rik": 6,
      "padas": [
        {
          "text": "शवि᳚ष्ठं न॒ आ भ᳚र शूर॒ शव॒ ओजि᳚ष्ठ॒मोजो᳚ अभिभूत उ॒ग्रम् ।",
          "begin": 0.0,
          "end": 7.703
        },
        {
          "text": "विश्वा᳚ द्यु॒म्ना वृष्ण्या॒ मानु᳚षाणाम॒स्मभ्यं᳚ दा हरिवो माद॒यध्यै᳚ ॥",
          "begin": 7.703,
          "end": 15.96
        }
      ]
    },
    {
      "id": "6.19.7",
      "mandala": 6,
      "sukta": 19,
      "rik": 7,
      "padas": [
        {
          "text": "यस्ते॒ मदः᳚ पृतना॒षाळमृ᳚ध्र॒ इन्द्र॒ तं न॒ आ भ᳚र शूशु॒वांस᳚म् ।",
          "begin": 0.0,
          "end": 7.362
        },
        {
          "text": "येन᳚ तो॒कस्य॒ तन᳚यस्य सा॒तौ मं᳚सी॒महि᳚ जिगी॒वांस॒स्त्वोता᳚ः ॥",
          "begin": 7.362,
          "end": 15.2
        }
      ]
    },
    {
      "id": "6.19.8",
      "mandala": 6,
      "sukta": 19,
      "rik": 8,
      "padas": [
        {
          "text": "आ नो᳚ भर॒ वृष᳚णं॒ शुष्म᳚मिन्द्र धन॒स्पृतं᳚ शूशु॒वांसं᳚ सु॒दक्ष᳚म् ।",
          "begin": 0.0,
          "end": 8.139
        },
        {
          "text": "येन॒ वंसा᳚म॒ पृत᳚नासु॒ शत्रू॒न्तवो॒तिभि᳚रु॒त जा॒मीँरजा᳚मीन् ॥",
          "begin": 8.139,
          "end": 16.64
        }
      ]
    },
    {
      "id": "6.19.9",
      "mandala": 6,
      "sukta": 19,
      "rik": 9,
      "padas": [
        {
          "text": "आ ते॒ शुष्मो᳚ वृष॒भ ए᳚तु प॒श्चादोत्त॒राद᳚ध॒रादा पु॒रस्ता᳚त् ।",
          "begin": 0.0,
          "end": 8.746
        },
        {
          "text": "आ वि॒श्वतो᳚ अ॒भि समे᳚त्व॒र्वाङिन्द्र᳚ द्यु॒म्नं स्व᳚र्वद्धेह्य॒स्मे ॥",
          "begin": 8.746,
          "end": 16.68
        }
      ]
    },
    {
      "id": "6.19.10",
      "mandala": 6,
      "sukta": 19,
      "rik": 10,
      "padas": [
        {
          "text": "नृ॒वत्त᳚ इन्द्र॒ नृत᳚माभिरू॒ती वं᳚सी॒महि᳚ वा॒मं श्रोम᳚तेभिः ।",
          "begin": 0.0,
          "end": 7.77
        },
        {
          "text": "ईक्षे॒ हि वस्व᳚ उ॒भय᳚स्य राज॒न्धा रत्नं॒ महि᳚ स्थू॒रं बृ॒हन्त᳚म् ॥",
          "begin": 7.77,
          "end": 14.48
        }
      ]
    },
    {
      "id": "6.19.11",
      "mandala": 6,
      "sukta": 19,
      "rik": 11,
      "padas": [
        {
          "text": "म॒रुत्व᳚न्तं वृष॒भं वा᳚वृधा॒नमक᳚वारिं दि॒व्यं शा॒समिन्द्र᳚म् ।",
          "begin": 0.0,
          "end": 7.507
        },
        {
          "text": "वि॒श्वा॒साह॒मव᳚से॒ नूत᳚नायो॒ग्रं स᳚हो॒दामि॒ह तं हु᳚वेम ॥",
          "begin": 7.507,
          "end": 14.6
        }
      ]
    },
    {
      "id": "6.19.12",
      "mandala": 6,
      "sukta": 19,
      "rik": 12,
      "padas": [
        {
          "text": "जनं᳚ वज्रि॒न्महि᳚ चि॒न्मन्य᳚मानमे॒भ्यो नृभ्यो᳚ रन्धया॒ येष्वस्मि᳚ ।",
          "begin": 0.0,
          "end": 7.851
        },
        {
          "text": "अधा॒ हि त्वा᳚ पृथि॒व्यां शूर᳚सातौ॒ हवा᳚महे॒ तन᳚ये॒ गोष्व॒प्सु ॥",
          "begin": 7.851,
          "end": 16.2
        }
      ]
    },
    {
      "id": "6.19.13",
      "mandala": 6,
      "sukta": 19,
      "rik": 13,
      "padas": [
        {
          "text": "व॒यं त᳚ ए॒भिः पु᳚रुहूत स॒ख्यैः शत्रो᳚ःशत्रो॒रुत्त᳚र॒ इत्स्या᳚म ।",
          "begin": 0.0,
          "end": 8.424
        },
        {
          "text": "घ्नन्तो᳚ वृ॒त्राण्यु॒भया᳚नि शूर रा॒या म᳚देम बृह॒ता त्वोता᳚ः ॥",
          "begin": 8.424,
          "end": 17.36
        }
      ]
    }
  ]
}