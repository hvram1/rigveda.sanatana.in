{
  "mandala": 6,
  "sukta": 24,
  "verses": [
    {
      "id": "6.24.1",
      "mandala": 6,
      "sukta": 24,
      "rik": 1,
      "padas": [
        {
          "text": "वृषा॒ मद॒ इन्द्रे॒ श्लोक᳚ उ॒क्था सचा॒ सोमे᳚षु सुत॒पा ऋ᳚जी॒षी ।",
          "begin": 0.0,
          "end": 4.837
        },
        {
          "text": "अ॒र्च॒त्र्यो᳚ म॒घवा॒ नृभ्य᳚ उ॒क्थैर्द्यु॒क्षो राजा᳚ गि॒रामक्षि᳚तोतिः ॥",
          "begin": 4.837,
          "end": 17.32
        }
      ]
    },
    {
      "id": "6.24.2",
      "mandala": 6,
      "sukta": 24,
      "rik": 2,
      "padas": [
        {
          "text": "ततु᳚रिर्वी॒रो नर्यो॒ विचे᳚ता॒ः श्रोता॒ हवं᳚ गृण॒त उ॒र्व्यू᳚तिः ।",
          "begin": 0.0,
          "end": 9.04
        },
        {
          "text": "वसु॒ः शंसो᳚ न॒रां का॒रुधा᳚या वा॒जी स्तु॒तो वि॒दथे᳚ दाति॒ वाज᳚म् ॥",
          "begin": 9.04,
          "end": 17.36
        }
      ]
    },
    {
      "id": "6.24.3",
      "mandala": 6,
      "sukta": 24,
      "rik": 3,
      "padas": [
        {
          "text": "अक्षो॒ न च॒क्र्यो᳚ः शूर बृ॒हन्प्र ते᳚ म॒ह्ना रि᳚रिचे॒ रोद᳚स्योः ।",
          "begin": 0.0,
          "end": 6.908
        },
        {
          "text": "वृ॒क्षस्य॒ नु ते᳚ पुरुहूत व॒या व्यू॒३॒᳚तयो᳚ रुरुहुरिन्द्र पू॒र्वीः ॥",
          "begin": 6.908,
          "end": 17.92
        }
      ]
    },
    {
      "id": "6.24.4",
      "mandala": 6,
      "sukta": 24,
      "rik": 4,
      "padas": [
        {
          "text": "शची᳚वतस्ते पुरुशाक॒ शाका॒ गवा᳚मिव स्रु॒तयः᳚ सं॒चर᳚णीः ।",
          "begin": 0.0,
          "end": 8.348
        },
        {
          "text": "व॒त्सानां॒ न त॒न्तय᳚स्त इन्द्र॒ दाम᳚न्वन्तो अदा॒मानः᳚ सुदामन् ॥",
          "begin": 8.348,
          "end": 15.96
        }
      ]
    },
    {
      "id": "6.24.5",
      "mandala": 6,
      "sukta": 24,
      "rik": 5,
      "padas": [
        {
          "text": "अ॒न्यद॒द्य कर्व᳚रम॒न्यदु॒ श्वो॑स᳚च्च॒ सन्मुहु᳚राच॒क्रिरिन्द्र᳚ः ।",
          "begin": 0.0,
          "end": 7.568
        },
        {
          "text": "मि॒त्रो नो॒ अत्र॒ वरु᳚णश्च पू॒षार्यो वश᳚स्य पर्ये॒तास्ति᳚ ॥",
          "begin": 7.568,
          "end": 14.24
        }
      ]
    },
    {
      "id": "6.24.6",
      "mandala": 6,
      "sukta": 24,
      "rik": 6,
      "padas": [
        {
          "text": "वि त्वदापो॒ न पर्व᳚तस्य पृ॒ष्ठादु॒क्थेभि᳚रिन्द्रानयन्त य॒ज्ञैः ।",
          "begin": 0.0,
          "end": 7.979
        },
        {
          "text": "तं त्वा॒भिः सु᳚ष्टु॒तिभि᳚र्वा॒जय᳚न्त आ॒जिं न ज᳚ग्मुर्गिर्वाहो॒ अश्वा᳚ः ॥",
          "begin": 7.979,
          "end": 16.28
        }
      ]
    },
    {
      "id": "6.24.7",
      "mandala": 6,
      "sukta": 24,
      "rik": 7,
      "padas": [
        {
          "text": "न यं जर᳚न्ति श॒रदो॒ न मासा॒ न द्याव॒ इन्द्र᳚मवक॒र्शय᳚न्ति ।",
          "begin": 0.0,
          "end": 7.917
        },
        {
          "text": "वृ॒द्धस्य᳚ चिद्वर्धतामस्य त॒नूः स्तोमे᳚भिरु॒क्थैश्च᳚ श॒स्यमा᳚ना ॥",
          "begin": 7.917,
          "end": 15.4
        }
      ]
    },
    {
      "id": "6.24.8",
      "mandala": 6,
      "sukta": 24,
      "rik": 8,
      "padas": [
        {
          "text": "न वी॒ळवे॒ नम᳚ते॒ न स्थि॒राय॒ न शर्ध᳚ते॒ दस्यु᳚जूताय स्त॒वान् ।",
          "begin": 0.0,
          "end": 8.004
        },
        {
          "text": "अज्रा॒ इन्द्र᳚स्य गि॒रय᳚श्चिदृ॒ष्वा ग᳚म्भी॒रे चि᳚द्भवति गा॒धम᳚स्मै ॥",
          "begin": 8.004,
          "end": 14.96
        }
      ]
    },
    {
      "id": "6.24.9",
      "mandala": 6,
      "sukta": 24,
      "rik": 9,
      "padas": [
        {
          "text": "ग॒म्भी॒रेण᳚ न उ॒रुणा᳚मत्रि॒न्प्रेषो य᳚न्धि सुतपाव॒न्वाजा᳚न् ।",
          "begin": 0.0,
          "end": 8.244
        },
        {
          "text": "स्था ऊ॒ षु ऊ॒र्ध्व ऊ॒ती अरि᳚षण्यन्न॒क्तोर्व्यु᳚ष्टौ॒ परि᳚तक्म्यायाम् ॥",
          "begin": 8.244,
          "end": 16.24
        }
      ]
    },
    {
      "id": "6.24.10",
      "mandala": 6,
      "sukta": 24,
      "rik": 10,
      "padas": [
        {
          "text": "सच᳚स्व ना॒यमव᳚से अ॒भीक᳚ इ॒तो वा॒ तमि᳚न्द्र पाहि रि॒षः ।",
          "begin": 0.0,
          "end": 7.964
        },
        {
          "text": "अ॒मा चै᳚न॒मर᳚ण्ये पाहि रि॒षो मदे᳚म श॒तहि᳚माः सु॒वीरा᳚ः ॥",
          "begin": 7.964,
          "end": 16.68
        }
      ]
    }
  ]
}