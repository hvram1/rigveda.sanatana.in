{
  "mandala": 6,
  "sukta": 39,
  "verses": [
    {
      "id": "6.39.1",
      "mandala": 6,
      "sukta": 39,
      "rik": 1,
      "padas": [
        {
          "text": "म॒न्द्रस्य᳚ क॒वेर्दि॒व्यस्य॒ वह्ने॒र्विप्र᳚मन्मनो वच॒नस्य॒ मध्व᳚ः ।",
          "begin": 0.0,
          "end": 7.595
        },
        {
          "text": "अपा᳚ न॒स्तस्य᳚ सच॒नस्य᳚ दे॒वेषो᳚ युवस्व गृण॒ते गोअ᳚ग्राः ॥",
          "begin": 7.595,
          "end": 16.96
        }
      ]
    },
    {
      "id": "6.39.2",
      "mandala": 6,
      "sukta": 39,
      "rik": 2,
      "padas": [
        {
          "text": "अ॒यमु᳚शा॒नः पर्यद्रि᳚मु॒स्रा ऋ॒तधी᳚तिभिरृत॒युग्यु᳚जा॒नः ।",
          "begin": 0.0,
          "end": 6.05
        },
        {
          "text": "रु॒जदरु᳚ग्णं॒ वि व॒लस्य॒ सानुं᳚ प॒णीँर्वचो᳚भिर॒भि यो᳚ध॒दिन्द्र᳚ः ॥",
          "begin": 6.05,
          "end": 16.12
        }
      ]
    },
    {
      "id": "6.39.3",
      "mandala": 6,
      "sukta": 39,
      "rik": 3,
      "padas": [
        {
          "text": "अ॒यं द्यो᳚तयद॒द्युतो॒ व्य१॒᳚क्तून्दो॒षा वस्तो᳚ः श॒रद॒ इन्दु᳚रिन्द्र ।",
          "begin": 0.0,
          "end": 10.351
        },
        {
          "text": "इ॒मं के॒तुम᳚दधु॒र्नू चि॒दह्नां॒ शुचि᳚जन्मन उ॒षस᳚श्चकार ॥",
          "begin": 10.351,
          "end": 16.92
        }
      ]
    },
    {
      "id": "6.39.4",
      "mandala": 6,
      "sukta": 39,
      "rik": 4,
      "padas": [
        {
          "text": "अ॒यं रो᳚चयद॒रुचो᳚ रुचा॒नो॒३॒᳚॑यं वा᳚सय॒द्व्यृ१॒᳚तेन᳚ पू॒र्वीः ।",
          "begin": 0.0,
          "end": 12.011
        },
        {
          "text": "अ॒यमी᳚यत ऋत॒युग्भि॒रश्वै᳚ः स्व॒र्विदा॒ नाभि᳚ना चर्षणि॒प्राः ॥",
          "begin": 12.011,
          "end": 20.04
        }
      ]
    },
    {
      "id": "6.39.5",
      "mandala": 6,
      "sukta": 39,
      "rik": 5,
      "padas": [
        {
          "text": "नू गृ᳚णा॒नो गृ᳚ण॒ते प्र᳚त्न राज॒न्निषः᳚ पिन्व वसु॒देया᳚य पू॒र्वीः ।",
          "begin": 0.0,
          "end": 9.969
        },
        {
          "text": "अ॒प ओष᳚धीरवि॒षा वना᳚नि॒ गा अर्व᳚तो॒ नॄनृ॒चसे᳚ रिरीहि ॥",
          "begin": 9.969,
          "end": 18.96
        }
      ]
    }
  ]
}