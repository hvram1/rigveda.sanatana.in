{
  "mandala": 6,
  "sukta": 52,
  "verses": [
    {
      "id": "6.52.1",
      "mandala": 6,
      "sukta": 52,
      "rik": 1,
      "padas": [
        {
          "text": "न तद्दि॒वा न पृ᳚थि॒व्यानु᳚ मन्ये॒ न य॒ज्ञेन॒ नोत शमी᳚भिरा॒भिः ।",
          "begin": 0.0,
          "end": 9.73
        },
        {
          "text": "उ॒ब्जन्तु॒ तं सु॒भ्व१॒᳚ः पर्व᳚तासो॒ नि ही᳚यतामतिया॒जस्य᳚ य॒ष्टा ॥",
          "begin": 9.73,
          "end": 17.12
        }
      ]
    },
    {
      "id": "6.52.2",
      "mandala": 6,
      "sukta": 52,
      "rik": 2,
      "padas": [
        {
          "text": "अति᳚ वा॒ यो म᳚रुतो॒ मन्य᳚ते नो॒ ब्रह्म᳚ वा॒ यः क्रि॒यमा᳚णं॒ निनि᳚त्सात् ।",
          "begin": 0.0,
          "end": 9.326
        },
        {
          "text": "तपूं᳚षि॒ तस्मै᳚ वृजि॒नानि᳚ सन्तु ब्रह्म॒द्विष᳚म॒भि तं शो᳚चतु॒ द्यौः ॥",
          "begin": 9.326,
          "end": 17.56
        }
      ]
    },
    {
      "id": "6.52.3",
      "mandala": 6,
      "sukta": 52,
      "rik": 3,
      "padas": [
        {
          "text": "किम॒ङ्ग त्वा॒ ब्रह्म᳚णः सोम गो॒पां किम॒ङ्ग त्वा᳚हुरभिशस्ति॒पां नः᳚ ।",
          "begin": 0.0,
          "end": 9.384
        },
        {
          "text": "किम॒ङ्ग नः᳚ पश्यसि नि॒द्यमा᳚नान्ब्रह्म॒द्विषे॒ तपु᳚षिं हे॒तिम᳚स्य ॥",
          "begin": 9.384,
          "end": 17.28
        }
      ]
    },
    {
      "id": "6.52.4",
      "mandala": 6,
      "sukta": 52,
      "rik": 4,
      "padas": [
        {
          "text": "अव᳚न्तु॒ मामु॒षसो॒ जाय᳚माना॒ अव᳚न्तु मा॒ सिन्ध᳚व॒ः पिन्व᳚मानाः ।",
          "begin": 0.0,
          "end": 9.935
        },
        {
          "text": "अव᳚न्तु मा॒ पर्व᳚तासो ध्रु॒वासो॑व᳚न्तु मा पि॒तरो᳚ दे॒वहू᳚तौ ॥",
          "begin": 9.935,
          "end": 18.88
        }
      ]
    },
    {
      "id": "6.52.5",
      "mandala": 6,
      "sukta": 52,
      "rik": 5,
      "padas": [
        {
          "text": "वि॒श्व॒दानीं᳚ सु॒मन᳚सः स्याम॒ पश्ये᳚म॒ नु सूर्य᳚मु॒च्चर᳚न्तम् ।",
          "begin": 0.0,
          "end": 7.036
        },
        {
          "text": "तथा᳚ कर॒द्वसु᳚पति॒र्वसू᳚नां दे॒वाँ ओहा॒नो॑व॒साग᳚मिष्ठः ॥",
          "begin": 7.036,
          "end": 18.0
        }
      ]
    },
    {
      "id": "6.52.6",
      "mandala": 6,
      "sukta": 52,
      "rik": 6,
      "padas": [
        {
          "text": "इन्द्रो॒ नेदि᳚ष्ठ॒मव॒साग᳚मिष्ठ॒ः सर᳚स्वती॒ सिन्धु᳚भि॒ः पिन्व᳚माना ।",
          "begin": 0.0,
          "end": 8.775
        },
        {
          "text": "प॒र्जन्यो᳚ न॒ ओष᳚धीभिर्मयो॒भुर॒ग्निः सु॒शंसः᳚ सु॒हवः᳚ पि॒तेव᳚ ॥",
          "begin": 8.775,
          "end": 15.96
        }
      ]
    },
    {
      "id": "6.52.7",
      "mandala": 6,
      "sukta": 52,
      "rik": 7,
      "padas": [
        {
          "text": "विश्वे᳚ देवास॒ आ ग᳚त शृणु॒ता म᳚ इ॒मं हव᳚म् ।",
          "begin": 0.0,
          "end": 8.132
        },
        {
          "text": "एदं ब॒र्हिर्नि षी᳚दत ॥",
          "begin": 8.132,
          "end": 11.2
        }
      ]
    },
    {
      "id": "6.52.8",
      "mandala": 6,
      "sukta": 52,
      "rik": 8,
      "padas": [
        {
          "text": "यो वो᳚ देवा घृ॒तस्नु᳚ना ह॒व्येन᳚ प्रति॒भूष᳚ति ।",
          "begin": 0.0,
          "end": 6.719
        },
        {
          "text": "तं विश्व॒ उप᳚ गच्छथ ॥",
          "begin": 6.719,
          "end": 10.36
        }
      ]
    },
    {
      "id": "6.52.9",
      "mandala": 6,
      "sukta": 52,
      "rik": 9,
      "padas": [
        {
          "text": "उप᳚ नः सू॒नवो॒ गिरः᳚ शृ॒ण्वन्त्व॒मृत᳚स्य॒ ये ।",
          "begin": 0.0,
          "end": 5.239
        },
        {
          "text": "सु॒मृ॒ळी॒का भ᳚वन्तु नः ॥",
          "begin": 5.239,
          "end": 9.24
        }
      ]
    },
    {
      "id": "6.52.10",
      "mandala": 6,
      "sukta": 52,
      "rik": 10,
      "padas": [
        {
          "text": "विश्वे᳚ दे॒वा ऋ᳚ता॒वृध᳚ ऋ॒तुभि᳚र्हवन॒श्रुतः᳚ ।",
          "begin": 0.0,
          "end": 7.098
        },
        {
          "text": "जु॒षन्तां॒ युज्यं॒ पयः᳚ ॥",
          "begin": 7.098,
          "end": 10.56
        }
      ]
    },
    {
      "id": "6.52.11",
      "mandala": 6,
      "sukta": 52,
      "rik": 11,
      "padas": [
        {
          "text": "स्तो॒त्रमिन्द्रो᳚ म॒रुद्ग᳚ण॒स्त्वष्टृ᳚मान्मि॒त्रो अ᳚र्य॒मा ।",
          "begin": 0.0,
          "end": 8.654
        },
        {
          "text": "इ॒मा ह॒व्या जु᳚षन्त नः ॥",
          "begin": 8.654,
          "end": 11.92
        }
      ]
    },
    {
      "id": "6.52.12",
      "mandala": 6,
      "sukta": 52,
      "rik": 12,
      "padas": [
        {
          "text": "इ॒मं नो᳚ अग्ने अध्व॒रं होत᳚र्वयुन॒शो य᳚ज ।",
          "begin": 0.0,
          "end": 7.9
        },
        {
          "text": "चि॒कि॒त्वान्दैव्यं॒ जन᳚म् ॥",
          "begin": 7.9,
          "end": 11.92
        }
      ]
    },
    {
      "id": "6.52.13",
      "mandala": 6,
      "sukta": 52,
      "rik": 13,
      "padas": [
        {
          "text": "विश्वे᳚ देवाः शृणु॒तेमं हवं᳚ मे॒ ये अ॒न्तरि᳚क्षे॒ य उप॒ द्यवि॒ ष्ठ ।",
          "begin": 0.0,
          "end": 9.762
        },
        {
          "text": "ये अ᳚ग्निजि॒ह्वा उ॒त वा॒ यज᳚त्रा आ॒सद्या॒स्मिन्ब॒र्हिषि᳚ मादयध्वम् ॥",
          "begin": 9.762,
          "end": 18.04
        }
      ]
    },
    {
      "id": "6.52.14",
      "mandala": 6,
      "sukta": 52,
      "rik": 14,
      "padas": [
        {
          "text": "विश्वे᳚ दे॒वा मम᳚ शृण्वन्तु य॒ज्ञिया᳚ उ॒भे रोद᳚सी अ॒पां नपा᳚च्च॒ मन्म᳚ ।",
          "begin": 0.0,
          "end": 13.218
        },
        {
          "text": "मा वो॒ वचां᳚सि परि॒चक्ष्या᳚णि वोचं सु॒म्नेष्विद्वो॒ अन्त᳚मा मदेम ॥",
          "begin": 13.218,
          "end": 19.72
        }
      ]
    },
    {
      "id": "6.52.15",
      "mandala": 6,
      "sukta": 52,
      "rik": 15,
      "padas": [
        {
          "text": "ये के च॒ ज्मा म॒हिनो॒ अहि᳚माया दि॒वो ज᳚ज्ञि॒रे अ॒पां स॒धस्थे᳚ ।",
          "begin": 0.0,
          "end": 7.787
        },
        {
          "text": "ते अ॒स्मभ्य᳚मि॒षये॒ विश्व॒मायु॒ः क्षप᳚ उ॒स्रा व᳚रिवस्यन्तु दे॒वाः ॥",
          "begin": 7.787,
          "end": 17.48
        }
      ]
    },
    {
      "id": "6.52.16",
      "mandala": 6,
      "sukta": 52,
      "rik": 16,
      "padas": [
        {
          "text": "अग्नी᳚पर्जन्या॒वव᳚तं॒ धियं᳚ मे॒॑स्मिन्हवे᳚ सुहवा सुष्टु॒तिं नः᳚ ।",
          "begin": 0.0,
          "end": 6.095
        },
        {
          "text": "इळा᳚म॒न्यो ज॒नय॒द्गर्भ᳚म॒न्यः प्र॒जाव᳚ती॒रिष॒ आ ध᳚त्तम॒स्मे ॥",
          "begin": 6.095,
          "end": 18.16
        }
      ]
    },
    {
      "id": "6.52.17",
      "mandala": 6,
      "sukta": 52,
      "rik": 17,
      "padas": [
        {
          "text": "स्ती॒र्णे ब॒र्हिषि᳚ समिधा॒ने अ॒ग्नौ सू॒क्तेन᳚ म॒हा नम॒सा वि᳚वासे ।",
          "begin": 0.0,
          "end": 9.545
        },
        {
          "text": "अ॒स्मिन्नो᳚ अ॒द्य वि॒दथे᳚ यजत्रा॒ विश्वे᳚ देवा ह॒विषि᳚ मादयध्वम् ॥",
          "begin": 9.545,
          "end": 19.92
        }
      ]
    }
  ]
}