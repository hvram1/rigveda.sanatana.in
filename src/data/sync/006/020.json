{
  "mandala": 6,
  "sukta": 20,
  "verses": [
    {
      "id": "6.20.1",
      "mandala": 6,
      "sukta": 20,
      "rik": 1,
      "padas": [
        {
          "text": "द्यौर्न य इ᳚न्द्रा॒भि भूमा॒र्यस्त॒स्थौ र॒यिः शव᳚सा पृ॒त्सु जना᳚न् ।",
          "begin": 0.0,
          "end": 8.631
        },
        {
          "text": "तं नः᳚ स॒हस्र᳚भरमुर्वरा॒सां द॒द्धि सू᳚नो सहसो वृत्र॒तुर᳚म् ॥",
          "begin": 8.631,
          "end": 15.56
        }
      ]
    },
    {
      "id": "6.20.2",
      "mandala": 6,
      "sukta": 20,
      "rik": 2,
      "padas": [
        {
          "text": "दि॒वो न तुभ्य॒मन्वि᳚न्द्र स॒त्रासु॒र्यं᳚ दे॒वेभि᳚र्धायि॒ विश्व᳚म् ।",
          "begin": 0.0,
          "end": 7.304
        },
        {
          "text": "अहिं॒ यद्वृ॒त्रम॒पो व᳚व्रि॒वांसं॒ हन्नृ᳚जीषि॒न्विष्णु᳚ना सचा॒नः ॥",
          "begin": 7.304,
          "end": 15.12
        }
      ]
    },
    {
      "id": "6.20.3",
      "mandala": 6,
      "sukta": 20,
      "rik": 3,
      "padas": [
        {
          "text": "तूर्व॒न्नोजी᳚यान्त॒वस॒स्तवी᳚यान्कृ॒तब्र॒ह्मेन्द्रो᳚ वृ॒द्धम᳚हाः ।",
          "begin": 0.0,
          "end": 7.156
        },
        {
          "text": "राजा᳚भव॒न्मधु᳚नः सो॒म्यस्य॒ विश्वा᳚सां॒ यत्पु॒रां द॒र्त्नुमाव᳚त् ॥",
          "begin": 7.156,
          "end": 17.28
        }
      ]
    },
    {
      "id": "6.20.4",
      "mandala": 6,
      "sukta": 20,
      "rik": 4,
      "padas": [
        {
          "text": "श॒तैर᳚पद्रन्प॒णय᳚ इ॒न्द्रात्र॒ दशो᳚णये क॒वये॒॑र्कसा᳚तौ ।",
          "begin": 0.0,
          "end": 7.973
        },
        {
          "text": "व॒धैः शुष्ण᳚स्या॒शुष᳚स्य मा॒याः पि॒त्वो नारि᳚रेची॒त्किं च॒न प्र ॥",
          "begin": 7.973,
          "end": 15.16
        }
      ]
    },
    {
      "id": "6.20.5",
      "mandala": 6,
      "sukta": 20,
      "rik": 5,
      "padas": [
        {
          "text": "म॒हो द्रु॒हो अप᳚ वि॒श्वायु᳚ धायि॒ वज्र᳚स्य॒ यत्पत᳚ने॒ पादि॒ शुष्ण᳚ः ।",
          "begin": 0.0,
          "end": 8.236
        },
        {
          "text": "उ॒रु ष स॒रथं॒ सार᳚थये क॒रिन्द्र॒ः कुत्सा᳚य॒ सूर्य᳚स्य सा॒तौ ॥",
          "begin": 8.236,
          "end": 14.6
        }
      ]
    },
    {
      "id": "6.20.6",
      "mandala": 6,
      "sukta": 20,
      "rik": 6,
      "padas": [
        {
          "text": "प्र श्ये॒नो न म᳚दि॒रमं॒शुम᳚स्मै॒ शिरो᳚ दा॒सस्य॒ नमु᳚चेर्मथा॒यन् ।",
          "begin": 0.0,
          "end": 9.061
        },
        {
          "text": "प्राव॒न्नमीं᳚ सा॒प्यं स॒सन्तं᳚ पृ॒णग्रा॒या समि॒षा सं स्व॒स्ति ॥",
          "begin": 9.061,
          "end": 15.52
        }
      ]
    },
    {
      "id": "6.20.7",
      "mandala": 6,
      "sukta": 20,
      "rik": 7,
      "padas": [
        {
          "text": "वि पिप्रो॒रहि᳚मायस्य दृ॒ळ्हाः पुरो᳚ वज्रि॒ञ्छव᳚सा॒ न द᳚र्दः ।",
          "begin": 0.0,
          "end": 7.744
        },
        {
          "text": "सुदा᳚म॒न्तद्रेक्णो᳚ अप्रमृ॒ष्यमृ॒जिश्व᳚ने दा॒त्रं दा॒शुषे᳚ दाः ॥",
          "begin": 7.744,
          "end": 15.68
        }
      ]
    },
    {
      "id": "6.20.8",
      "mandala": 6,
      "sukta": 20,
      "rik": 8,
      "padas": [
        {
          "text": "स वे᳚त॒सुं दश᳚मायं॒ दशो᳚णिं॒ तूतु᳚जि॒मिन्द्र᳚ः स्वभि॒ष्टिसु᳚म्नः ।",
          "begin": 0.0,
          "end": 8.714
        },
        {
          "text": "आ तुग्रं॒ शश्व॒दिभं॒ द्योत᳚नाय मा॒तुर्न सी॒मुप᳚ सृजा इ॒यध्यै᳚ ॥",
          "begin": 8.714,
          "end": 15.48
        }
      ]
    },
    {
      "id": "6.20.9",
      "mandala": 6,
      "sukta": 20,
      "rik": 9,
      "padas": [
        {
          "text": "स ईं॒ स्पृधो᳚ वनते॒ अप्र᳚तीतो॒ बिभ्र॒द्वज्रं᳚ वृत्र॒हणं॒ गभ᳚स्तौ ।",
          "begin": 0.0,
          "end": 9.059
        },
        {
          "text": "तिष्ठ॒द्धरी॒ अध्यस्ते᳚व॒ गर्ते᳚ वचो॒युजा᳚ वहत॒ इन्द्र᳚मृ॒ष्वम् ॥",
          "begin": 9.059,
          "end": 16.56
        }
      ]
    },
    {
      "id": "6.20.10",
      "mandala": 6,
      "sukta": 20,
      "rik": 10,
      "padas": [
        {
          "text": "स॒नेम॒ ते॑व᳚सा॒ नव्य᳚ इन्द्र॒ प्र पू॒रवः᳚ स्तवन्त ए॒ना य॒ज्ञैः ।",
          "begin": 0.0,
          "end": 7.569
        },
        {
          "text": "स॒प्त यत्पुर॒ः शर्म॒ शार᳚दी॒र्दर्द्धन्दासी᳚ः पुरु॒कुत्सा᳚य॒ शिक्ष᳚न् ॥",
          "begin": 7.569,
          "end": 15.04
        }
      ]
    },
    {
      "id": "6.20.11",
      "mandala": 6,
      "sukta": 20,
      "rik": 11,
      "padas": [
        {
          "text": "त्वं वृ॒ध इ᳚न्द्र पू॒र्व्यो भू᳚र्वरिव॒स्यन्नु॒शने᳚ का॒व्याय᳚ ।",
          "begin": 0.0,
          "end": 8.392
        },
        {
          "text": "परा॒ नव᳚वास्त्वमनु॒देयं᳚ म॒हे पि॒त्रे द᳚दाथ॒ स्वं नपा᳚तम् ॥",
          "begin": 8.392,
          "end": 15.48
        }
      ]
    },
    {
      "id": "6.20.12",
      "mandala": 6,
      "sukta": 20,
      "rik": 12,
      "padas": [
        {
          "text": "त्वं धुनि᳚रिन्द्र॒ धुनि᳚मतीरृ॒णोर॒पः सी॒रा न स्रव᳚न्तीः ।",
          "begin": 0.0,
          "end": 6.416
        },
        {
          "text": "प्र यत्स᳚मु॒द्रमति᳚ शूर॒ पर्षि᳚ पा॒रया᳚ तु॒र्वशं॒ यदुं᳚ स्व॒स्ति ॥",
          "begin": 6.416,
          "end": 13.96
        }
      ]
    },
    {
      "id": "6.20.13",
      "mandala": 6,
      "sukta": 20,
      "rik": 13,
      "padas": [
        {
          "text": "तव᳚ ह॒ त्यदि᳚न्द्र॒ विश्व᳚मा॒जौ स॒स्तो धुनी॒चुमु᳚री॒ या ह॒ सिष्व᳚प् ।",
          "begin": 0.0,
          "end": 7.298
        },
        {
          "text": "दी॒दय॒दित्तुभ्यं॒ सोमे᳚भिः सु॒न्वन्द॒भीति᳚रि॒ध्मभृ᳚तिः प॒क्थ्य१॒᳚र्कैः ॥",
          "begin": 7.298,
          "end": 17.52
        }
      ]
    }
  ]
}