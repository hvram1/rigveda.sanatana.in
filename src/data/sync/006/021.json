{
  "mandala": 6,
  "sukta": 21,
  "verses": [
    {
      "id": "6.21.1",
      "mandala": 6,
      "sukta": 21,
      "rik": 1,
      "padas": [
        {
          "text": "इ॒मा उ᳚ त्वा पुरु॒तम᳚स्य का॒रोर्हव्यं᳚ वीर॒ हव्या᳚ हवन्ते ।",
          "begin": 0.0,
          "end": 8.811
        },
        {
          "text": "धियो᳚ रथे॒ष्ठाम॒जरं॒ नवी᳚यो र॒यिर्विभू᳚तिरीयते वच॒स्या ॥",
          "begin": 8.811,
          "end": 16.88
        }
      ]
    },
    {
      "id": "6.21.2",
      "mandala": 6,
      "sukta": 21,
      "rik": 2,
      "padas": [
        {
          "text": "तमु᳚ स्तुष॒ इन्द्रं॒ यो विदा᳚नो॒ गिर्वा᳚हसं गी॒र्भिर्य॒ज्ञवृ᳚द्धम् ।",
          "begin": 0.0,
          "end": 7.885
        },
        {
          "text": "यस्य॒ दिव॒मति᳚ म॒ह्ना पृ᳚थि॒व्याः पु᳚रुमा॒यस्य᳚ रिरि॒चे म᳚हि॒त्वम् ॥",
          "begin": 7.885,
          "end": 14.0
        }
      ]
    },
    {
      "id": "6.21.3",
      "mandala": 6,
      "sukta": 21,
      "rik": 3,
      "padas": [
        {
          "text": "स इत्तमो᳚॑वयु॒नं त᳚त॒न्वत्सूर्ये᳚ण व॒युन᳚वच्चकार ।",
          "begin": 0.0,
          "end": 4.179
        },
        {
          "text": "क॒दा ते॒ मर्ता᳚ अ॒मृत᳚स्य॒ धामेय᳚क्षन्तो॒ न मि᳚नन्ति स्वधावः ॥",
          "begin": 4.179,
          "end": 13.76
        }
      ]
    },
    {
      "id": "6.21.4",
      "mandala": 6,
      "sukta": 21,
      "rik": 4,
      "padas": [
        {
          "text": "यस्ता च॒कार॒ स कुह᳚ स्वि॒दिन्द्र॒ः कमा जनं᳚ चरति॒ कासु᳚ वि॒क्षु ।",
          "begin": 0.0,
          "end": 6.314
        },
        {
          "text": "कस्ते᳚ य॒ज्ञो मन᳚से॒ शं वरा᳚य॒ को अ॒र्क इ᳚न्द्र कत॒मः स होता᳚ ॥",
          "begin": 6.314,
          "end": 15.04
        }
      ]
    },
    {
      "id": "6.21.5",
      "mandala": 6,
      "sukta": 21,
      "rik": 5,
      "padas": [
        {
          "text": "इ॒दा हि ते॒ वेवि᳚षतः पुरा॒जाः प्र॒त्नास᳚ आ॒सुः पु᳚रुकृ॒त्सखा᳚यः ।",
          "begin": 0.0,
          "end": 7.874
        },
        {
          "text": "ये म᳚ध्य॒मास᳚ उ॒त नूत᳚नास उ॒ताव॒मस्य᳚ पुरुहूत बोधि ॥",
          "begin": 7.874,
          "end": 13.76
        }
      ]
    },
    {
      "id": "6.21.6",
      "mandala": 6,
      "sukta": 21,
      "rik": 6,
      "padas": [
        {
          "text": "तं पृ॒च्छन्तो॑व᳚रास॒ः परा᳚णि प्र॒त्ना त᳚ इन्द्र॒ श्रुत्यानु᳚ येमुः ।",
          "begin": 0.0,
          "end": 7.292
        },
        {
          "text": "अर्चा᳚मसि वीर ब्रह्मवाहो॒ यादे॒व वि॒द्म तात्त्वा᳚ म॒हान्त᳚म् ॥",
          "begin": 7.292,
          "end": 15.52
        }
      ]
    },
    {
      "id": "6.21.7",
      "mandala": 6,
      "sukta": 21,
      "rik": 7,
      "padas": [
        {
          "text": "अ॒भि त्वा॒ पाजो᳚ र॒क्षसो॒ वि त᳚स्थे॒ महि᳚ जज्ञा॒नम॒भि तत्सु ति᳚ष्ठ ।",
          "begin": 0.0,
          "end": 6.714
        },
        {
          "text": "तव᳚ प्र॒त्नेन॒ युज्ये᳚न॒ सख्या॒ वज्रे᳚ण धृष्णो॒ अप॒ ता नु᳚दस्व ॥",
          "begin": 6.714,
          "end": 14.72
        }
      ]
    },
    {
      "id": "6.21.8",
      "mandala": 6,
      "sukta": 21,
      "rik": 8,
      "padas": [
        {
          "text": "स तु श्रु᳚धीन्द्र॒ नूत᳚नस्य ब्रह्मण्य॒तो वी᳚र कारुधायः ।",
          "begin": 0.0,
          "end": 7.776
        },
        {
          "text": "त्वं ह्या॒३॒᳚पिः प्र॒दिवि᳚ पितॄ॒णां शश्व᳚द्ब॒भूथ᳚ सु॒हव॒ एष्टौ᳚ ॥",
          "begin": 7.776,
          "end": 16.44
        }
      ]
    },
    {
      "id": "6.21.9",
      "mandala": 6,
      "sukta": 21,
      "rik": 9,
      "padas": [
        {
          "text": "प्रोतये॒ वरु᳚णं मि॒त्रमिन्द्रं᳚ म॒रुतः᳚ कृ॒ष्वाव᳚से नो अ॒द्य ।",
          "begin": 0.0,
          "end": 7.447
        },
        {
          "text": "प्र पू॒षणं॒ विष्णु᳚म॒ग्निं पुरं᳚धिं सवि॒तार॒मोष᳚धी॒ः पर्व᳚ताँश्च ॥",
          "begin": 7.447,
          "end": 14.8
        }
      ]
    },
    {
      "id": "6.21.10",
      "mandala": 6,
      "sukta": 21,
      "rik": 10,
      "padas": [
        {
          "text": "इ॒म उ᳚ त्वा पुरुशाक प्रयज्यो जरि॒तारो᳚ अ॒भ्य᳚र्चन्त्य॒र्कैः ।",
          "begin": 0.0,
          "end": 7.755
        },
        {
          "text": "श्रु॒धी हव॒मा हु᳚व॒तो हु᳚वा॒नो न त्वावाँ᳚ अ॒न्यो अ᳚मृत॒ त्वद᳚स्ति ॥",
          "begin": 7.755,
          "end": 14.8
        }
      ]
    },
    {
      "id": "6.21.11",
      "mandala": 6,
      "sukta": 21,
      "rik": 11,
      "padas": [
        {
          "text": "नू म॒ आ वाच॒मुप᳚ याहि वि॒द्वान्विश्वे᳚भिः सूनो सहसो॒ यज᳚त्रैः ।",
          "begin": 0.0,
          "end": 8.333
        },
        {
          "text": "ये अ᳚ग्निजि॒ह्वा ऋ᳚त॒साप᳚ आ॒सुर्ये मनुं᳚ च॒क्रुरुप᳚रं॒ दसा᳚य ॥",
          "begin": 8.333,
          "end": 15.4
        }
      ]
    },
    {
      "id": "6.21.12",
      "mandala": 6,
      "sukta": 21,
      "rik": 12,
      "padas": [
        {
          "text": "स नो᳚ बोधि पुरए॒ता सु॒गेषू॒त दु॒र्गेषु᳚ पथि॒कृद्विदा᳚नः ।",
          "begin": 0.0,
          "end": 7.45
        },
        {
          "text": "ये अश्र᳚मास उ॒रवो॒ वहि᳚ष्ठा॒स्तेभि᳚र्न इन्द्रा॒भि व᳚क्षि॒ वाज᳚म् ॥",
          "begin": 7.45,
          "end": 17.04
        }
      ]
    }
  ]
}