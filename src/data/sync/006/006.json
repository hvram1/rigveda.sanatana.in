{
  "mandala": 6,
  "sukta": 6,
  "verses": [
    {
      "id": "6.6.1",
      "mandala": 6,
      "sukta": 6,
      "rik": 1,
      "padas": [
        {
          "text": "प्र नव्य᳚सा॒ सह᳚सः सू॒नुमच्छा᳚ य॒ज्ञेन᳚ गा॒तुमव᳚ इ॒च्छमा᳚नः ।",
          "begin": 0.0,
          "end": 8.818
        },
        {
          "text": "वृ॒श्चद्व᳚नं कृ॒ष्णया᳚मं॒ रुश᳚न्तं वी॒ती होता᳚रं दि॒व्यं जि᳚गाति ॥",
          "begin": 8.818,
          "end": 16.76
        }
      ]
    },
    {
      "id": "6.6.2",
      "mandala": 6,
      "sukta": 6,
      "rik": 2,
      "padas": [
        {
          "text": "स श्वि᳚ता॒नस्त᳚न्य॒तू रो᳚चन॒स्था अ॒जरे᳚भि॒र्नान᳚दद्भि॒र्यवि᳚ष्ठः ।",
          "begin": 0.0,
          "end": 9.113
        },
        {
          "text": "यः पा᳚व॒कः पु᳚रु॒तमः᳚ पु॒रूणि᳚ पृ॒थून्य॒ग्निर᳚नु॒याति॒ भर्व᳚न् ॥",
          "begin": 9.113,
          "end": 15.8
        }
      ]
    },
    {
      "id": "6.6.3",
      "mandala": 6,
      "sukta": 6,
      "rik": 3,
      "padas": [
        {
          "text": "वि ते॒ विष्व॒ग्वात᳚जूतासो अग्ने॒ भामा᳚सः शुचे॒ शुच᳚यश्चरन्ति ।",
          "begin": 0.0,
          "end": 8.321
        },
        {
          "text": "तु॒वि॒म्र॒क्षासो᳚ दि॒व्या नव᳚ग्वा॒ वना᳚ वनन्ति धृष॒ता रु॒जन्त᳚ः ॥",
          "begin": 8.321,
          "end": 15.68
        }
      ]
    },
    {
      "id": "6.6.4",
      "mandala": 6,
      "sukta": 6,
      "rik": 4,
      "padas": [
        {
          "text": "ये ते᳚ शु॒क्रास॒ः शुच᳚यः शुचिष्म॒ः क्षां वप᳚न्ति॒ विषि᳚तासो॒ अश्वा᳚ः ।",
          "begin": 0.0,
          "end": 9.142
        },
        {
          "text": "अध᳚ भ्र॒मस्त᳚ उर्वि॒या वि भा᳚ति या॒तय᳚मानो॒ अधि॒ सानु॒ पृश्ने᳚ः ॥",
          "begin": 9.142,
          "end": 16.68
        }
      ]
    },
    {
      "id": "6.6.5",
      "mandala": 6,
      "sukta": 6,
      "rik": 5,
      "padas": [
        {
          "text": "अध᳚ जि॒ह्वा पा᳚पतीति॒ प्र वृष्णो᳚ गोषु॒युधो॒ नाशनि᳚ः सृजा॒ना ।",
          "begin": 0.0,
          "end": 6.026
        },
        {
          "text": "शूर᳚स्येव॒ प्रसि᳚तिः क्षा॒तिर॒ग्नेर्दु॒र्वर्तु᳚र्भी॒मो द᳚यते॒ वना᳚नि ॥",
          "begin": 6.026,
          "end": 15.36
        }
      ]
    },
    {
      "id": "6.6.6",
      "mandala": 6,
      "sukta": 6,
      "rik": 6,
      "padas": [
        {
          "text": "आ भा॒नुना॒ पार्थि᳚वानि॒ ज्रयां᳚सि म॒हस्तो॒दस्य᳚ धृष॒ता त᳚तन्थ ।",
          "begin": 0.0,
          "end": 8.038
        },
        {
          "text": "स बा᳚ध॒स्वाप᳚ भ॒या सहो᳚भि॒ः स्पृधो᳚ वनु॒ष्यन्व॒नुषो॒ नि जू᳚र्व ॥",
          "begin": 8.038,
          "end": 15.36
        }
      ]
    },
    {
      "id": "6.6.7",
      "mandala": 6,
      "sukta": 6,
      "rik": 7,
      "padas": [
        {
          "text": "स चि᳚त्र चि॒त्रं चि॒तय᳚न्तम॒स्मे चित्र᳚क्षत्र चि॒त्रत᳚मं वयो॒धाम् ।",
          "begin": 0.0,
          "end": 7.769
        },
        {
          "text": "च॒न्द्रं र॒यिं पु᳚रु॒वीरं᳚ बृ॒हन्तं॒ चन्द्र᳚ च॒न्द्राभि᳚र्गृण॒ते यु᳚वस्व ॥",
          "begin": 7.769,
          "end": 16.76
        }
      ]
    }
  ]
}