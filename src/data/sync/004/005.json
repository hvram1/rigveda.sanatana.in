{
  "mandala": 4,
  "sukta": 5,
  "verses": [
    {
      "id": "4.5.1",
      "mandala": 4,
      "sukta": 5,
      "rik": 1,
      "padas": [
        {
          "text": "वै॒श्वा॒न॒राय᳚ मी॒ळ्हुषे᳚ स॒जोषा᳚ः क॒था दा᳚शेमा॒ग्नये᳚ बृ॒हद्भाः ।",
          "begin": 0.0,
          "end": 10.961
        },
        {
          "text": "अनू᳚नेन बृह॒ता व॒क्षथे॒नोप᳚ स्तभायदुप॒मिन्न रोधः᳚ ॥",
          "begin": 10.961,
          "end": 18.08
        }
      ]
    },
    {
      "id": "4.5.2",
      "mandala": 4,
      "sukta": 5,
      "rik": 2,
      "padas": [
        {
          "text": "मा नि᳚न्दत॒ य इ॒मां मह्यं᳚ रा॒तिं दे॒वो द॒दौ मर्त्या᳚य स्व॒धावा᳚न् ।",
          "begin": 0.0,
          "end": 9.477
        },
        {
          "text": "पाका᳚य॒ गृत्सो᳚ अ॒मृतो॒ विचे᳚ता वैश्वान॒रो नृत᳚मो य॒ह्वो अ॒ग्निः ॥",
          "begin": 9.477,
          "end": 19.72
        }
      ]
    },
    {
      "id": "4.5.3",
      "mandala": 4,
      "sukta": 5,
      "rik": 3,
      "padas": [
        {
          "text": "साम᳚ द्वि॒बर्हा॒ महि᳚ ति॒ग्मभृ᳚ष्टिः स॒हस्र᳚रेता वृष॒भस्तुवि᳚ष्मान् ।",
          "begin": 0.0,
          "end": 7.852
        },
        {
          "text": "प॒दं न गोरप᳚गूळ्हं विवि॒द्वान॒ग्निर्मह्यं॒ प्रेदु᳚ वोचन्मनी॒षाम् ॥",
          "begin": 7.852,
          "end": 15.96
        }
      ]
    },
    {
      "id": "4.5.4",
      "mandala": 4,
      "sukta": 5,
      "rik": 4,
      "padas": [
        {
          "text": "प्र ताँ अ॒ग्निर्ब᳚भसत्ति॒ग्मज᳚म्भ॒स्तपि᳚ष्ठेन शो॒चिषा॒ यः सु॒राधा᳚ः ।",
          "begin": 0.0,
          "end": 8.743
        },
        {
          "text": "प्र ये मि॒नन्ति॒ वरु᳚णस्य॒ धाम᳚ प्रि॒या मि॒त्रस्य॒ चेत᳚तो ध्रु॒वाणि᳚ ॥",
          "begin": 8.743,
          "end": 16.6
        }
      ]
    },
    {
      "id": "4.5.5",
      "mandala": 4,
      "sukta": 5,
      "rik": 5,
      "padas": [
        {
          "text": "अ॒भ्रा॒तरो॒ न योष᳚णो॒ व्यन्त᳚ः पति॒रिपो॒ न जन᳚यो दु॒रेवा᳚ः ।",
          "begin": 0.0,
          "end": 7.949
        },
        {
          "text": "पा॒पास॒ः सन्तो᳚ अनृ॒ता अ᳚स॒त्या इ॒दं प॒दम᳚जनता गभी॒रम् ॥",
          "begin": 7.949,
          "end": 16.32
        }
      ]
    },
    {
      "id": "4.5.6",
      "mandala": 4,
      "sukta": 5,
      "rik": 6,
      "padas": [
        {
          "text": "इ॒दं मे᳚ अग्ने॒ किय᳚ते पाव॒कामि᳚नते गु॒रुं भा॒रं न मन्म᳚ ।",
          "begin": 0.0,
          "end": 7.779
        },
        {
          "text": "बृ॒हद्द᳚धाथ धृष॒ता ग᳚भी॒रं य॒ह्वं पृ॒ष्ठं प्रय᳚सा स॒प्तधा᳚तु ॥",
          "begin": 7.779,
          "end": 15.36
        }
      ]
    },
    {
      "id": "4.5.7",
      "mandala": 4,
      "sukta": 5,
      "rik": 7,
      "padas": [
        {
          "text": "तमिन्न्वे॒३॒᳚व स᳚म॒ना स᳚मा॒नम॒भि क्रत्वा᳚ पुन॒ती धी॒तिर᳚श्याः ।",
          "begin": 0.0,
          "end": 10.406
        },
        {
          "text": "स॒सस्य॒ चर्म॒न्नधि॒ चारु॒ पृश्ने॒रग्रे᳚ रु॒प आरु᳚पितं॒ जबा᳚रु ॥",
          "begin": 10.406,
          "end": 18.16
        }
      ]
    },
    {
      "id": "4.5.8",
      "mandala": 4,
      "sukta": 5,
      "rik": 8,
      "padas": [
        {
          "text": "प्र॒वाच्यं॒ वच᳚स॒ः किं मे᳚ अ॒स्य गुहा᳚ हि॒तमुप᳚ नि॒णिग्व᳚दन्ति ।",
          "begin": 0.0,
          "end": 8.065
        },
        {
          "text": "यदु॒स्रिया᳚णा॒मप॒ वारि᳚व॒ व्रन्पाति᳚ प्रि॒यं रु॒पो अग्रं᳚ प॒दं वेः ॥",
          "begin": 8.065,
          "end": 16.32
        }
      ]
    },
    {
      "id": "4.5.9",
      "mandala": 4,
      "sukta": 5,
      "rik": 9,
      "padas": [
        {
          "text": "इ॒दमु॒ त्यन्महि᳚ म॒हामनी᳚कं॒ यदु॒स्रिया॒ सच᳚त पू॒र्व्यं गौः ।",
          "begin": 0.0,
          "end": 8.134
        },
        {
          "text": "ऋ॒तस्य᳚ प॒दे अधि॒ दीद्या᳚नं॒ गुहा᳚ रघु॒ष्यद्र᳚घु॒यद्वि᳚वेद ॥",
          "begin": 8.134,
          "end": 15.72
        }
      ]
    },
    {
      "id": "4.5.10",
      "mandala": 4,
      "sukta": 5,
      "rik": 10,
      "padas": [
        {
          "text": "अध᳚ द्युता॒नः पि॒त्रोः सचा॒साम᳚नुत॒ गुह्यं॒ चारु॒ पृश्ने᳚ः ।",
          "begin": 0.0,
          "end": 8.177
        },
        {
          "text": "मा॒तुष्प॒दे प᳚र॒मे अन्ति॒ षद्गोर्वृष्ण᳚ः शो॒चिष॒ः प्रय᳚तस्य जि॒ह्वा ॥",
          "begin": 8.177,
          "end": 15.6
        }
      ]
    },
    {
      "id": "4.5.11",
      "mandala": 4,
      "sukta": 5,
      "rik": 11,
      "padas": [
        {
          "text": "ऋ॒तं वो᳚चे॒ नम᳚सा पृ॒च्छ्यमा᳚न॒स्तवा॒शसा᳚ जातवेदो॒ यदी॒दम् ।",
          "begin": 0.0,
          "end": 9.286
        },
        {
          "text": "त्वम॒स्य क्ष᳚यसि॒ यद्ध॒ विश्वं᳚ दि॒वि यदु॒ द्रवि᳚णं॒ यत्पृ᳚थि॒व्याम् ॥",
          "begin": 9.286,
          "end": 16.56
        }
      ]
    },
    {
      "id": "4.5.12",
      "mandala": 4,
      "sukta": 5,
      "rik": 12,
      "padas": [
        {
          "text": "किं नो᳚ अ॒स्य द्रवि᳚णं॒ कद्ध॒ रत्नं॒ वि नो᳚ वोचो जातवेदश्चिकि॒त्वान् ।",
          "begin": 0.0,
          "end": 8.437
        },
        {
          "text": "गुहाध्व᳚नः पर॒मं यन्नो᳚ अ॒स्य रेकु᳚ प॒दं न नि᳚दा॒ना अग᳚न्म ॥",
          "begin": 8.437,
          "end": 17.64
        }
      ]
    },
    {
      "id": "4.5.13",
      "mandala": 4,
      "sukta": 5,
      "rik": 13,
      "padas": [
        {
          "text": "का म॒र्यादा᳚ व॒युना॒ कद्ध᳚ वा॒ममच्छा᳚ गमेम र॒घवो॒ न वाज᳚म् ।",
          "begin": 0.0,
          "end": 9.225
        },
        {
          "text": "क॒दा नो᳚ दे॒वीर॒मृत᳚स्य॒ पत्नी॒ः सूरो॒ वर्णे᳚न ततनन्नु॒षासः᳚ ॥",
          "begin": 9.225,
          "end": 17.6
        }
      ]
    },
    {
      "id": "4.5.14",
      "mandala": 4,
      "sukta": 5,
      "rik": 14,
      "padas": [
        {
          "text": "अ॒नि॒रेण॒ वच᳚सा फ॒ल्ग्वे᳚न प्र॒तीत्ये᳚न कृ॒धुना᳚तृ॒पासः᳚ ।",
          "begin": 0.0,
          "end": 8.828
        },
        {
          "text": "अधा॒ ते अ᳚ग्ने॒ किमि॒हा व᳚दन्त्यनायु॒धास॒ आस᳚ता सचन्ताम् ॥",
          "begin": 8.828,
          "end": 16.04
        }
      ]
    },
    {
      "id": "4.5.15",
      "mandala": 4,
      "sukta": 5,
      "rik": 15,
      "padas": [
        {
          "text": "अ॒स्य श्रि॒ये स᳚मिधा॒नस्य॒ वृष्णो॒ वसो॒रनी᳚कं॒ दम॒ आ रु᳚रोच ।",
          "begin": 0.0,
          "end": 8.858
        },
        {
          "text": "रुश॒द्वसा᳚नः सु॒दृशी᳚करूपः क्षि॒तिर्न रा॒या पु᳚रु॒वारो᳚ अद्यौत् ॥",
          "begin": 8.858,
          "end": 19.56
        }
      ]
    }
  ]
}