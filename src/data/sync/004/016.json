{
  "mandala": 4,
  "sukta": 16,
  "verses": [
    {
      "id": "4.16.1",
      "mandala": 4,
      "sukta": 16,
      "rik": 1,
      "padas": [
        {
          "text": "आ स॒त्यो या᳚तु म॒घवाँ᳚ ऋजी॒षी द्रव᳚न्त्वस्य॒ हर᳚य॒ उप᳚ नः ।",
          "begin": 0.0,
          "end": 9.057
        },
        {
          "text": "तस्मा॒ इदन्ध᳚ः सुषुमा सु॒दक्ष᳚मि॒हाभि᳚पि॒त्वं क᳚रते गृणा॒नः ॥",
          "begin": 9.057,
          "end": 15.96
        }
      ]
    },
    {
      "id": "4.16.2",
      "mandala": 4,
      "sukta": 16,
      "rik": 2,
      "padas": [
        {
          "text": "अव᳚ स्य शू॒राध्व᳚नो॒ नान्ते॒॑स्मिन्नो᳚ अ॒द्य सव᳚ने म॒न्दध्यै᳚ ।",
          "begin": 0.0,
          "end": 8.978
        },
        {
          "text": "शंसा᳚त्यु॒क्थमु॒शने᳚व वे॒धाश्चि᳚कि॒तुषे᳚ असु॒र्या᳚य॒ मन्म᳚ ॥",
          "begin": 8.978,
          "end": 16.84
        }
      ]
    },
    {
      "id": "4.16.3",
      "mandala": 4,
      "sukta": 16,
      "rik": 3,
      "padas": [
        {
          "text": "क॒विर्न नि॒ण्यं वि॒दथा᳚नि॒ साध॒न्वृषा॒ यत्सेकं᳚ विपिपा॒नो अर्चा᳚त् ।",
          "begin": 0.0,
          "end": 9.619
        },
        {
          "text": "दि॒व इ॒त्था जी᳚जनत्स॒प्त का॒रूनह्ना᳚ चिच्चक्रुर्व॒युना᳚ गृ॒णन्त᳚ः ॥",
          "begin": 9.619,
          "end": 17.92
        }
      ]
    },
    {
      "id": "4.16.4",
      "mandala": 4,
      "sukta": 16,
      "rik": 4,
      "padas": [
        {
          "text": "स्व१॒᳚र्यद्वेदि᳚ सु॒दृशी᳚कम॒र्कैर्महि॒ ज्योती᳚ रुरुचु॒र्यद्ध॒ वस्तो᳚ः ।",
          "begin": 0.0,
          "end": 7.772
        },
        {
          "text": "अ॒न्धा तमां᳚सि॒ दुधि᳚ता वि॒चक्षे॒ नृभ्य᳚श्चकार॒ नृत᳚मो अ॒भिष्टौ᳚ ॥",
          "begin": 7.772,
          "end": 17.24
        }
      ]
    },
    {
      "id": "4.16.5",
      "mandala": 4,
      "sukta": 16,
      "rik": 5,
      "padas": [
        {
          "text": "व॒व॒क्ष इन्द्रो॒ अमि᳚तमृजी॒ष्यु१॒᳚भे आ प᳚प्रौ॒ रोद᳚सी महि॒त्वा ।",
          "begin": 0.0,
          "end": 8.979
        },
        {
          "text": "अत᳚श्चिदस्य महि॒मा वि रे᳚च्य॒भि यो विश्वा॒ भुव᳚ना ब॒भूव᳚ ॥",
          "begin": 8.979,
          "end": 15.64
        }
      ]
    },
    {
      "id": "4.16.6",
      "mandala": 4,
      "sukta": 16,
      "rik": 6,
      "padas": [
        {
          "text": "विश्वा᳚नि श॒क्रो नर्या᳚णि वि॒द्वान॒पो रि᳚रेच॒ सखि᳚भि॒र्निका᳚मैः ।",
          "begin": 0.0,
          "end": 9.053
        },
        {
          "text": "अश्मा᳚नं चि॒द्ये बि᳚भि॒दुर्वचो᳚भिर्व्र॒जं गोम᳚न्तमु॒शिजो॒ वि व᳚व्रुः ॥",
          "begin": 9.053,
          "end": 17.52
        }
      ]
    },
    {
      "id": "4.16.7",
      "mandala": 4,
      "sukta": 16,
      "rik": 7,
      "padas": [
        {
          "text": "अ॒पो वृ॒त्रं व᳚व्रि॒वांसं॒ परा᳚ह॒न्प्राव᳚त्ते॒ वज्रं᳚ पृथि॒वी सचे᳚ताः ।",
          "begin": 0.0,
          "end": 8.894
        },
        {
          "text": "प्रार्णां᳚सि समु॒द्रिया᳚ण्यैनो॒ः पति॒र्भव॒ञ्छव᳚सा शूर धृष्णो ॥",
          "begin": 8.894,
          "end": 18.36
        }
      ]
    },
    {
      "id": "4.16.8",
      "mandala": 4,
      "sukta": 16,
      "rik": 8,
      "padas": [
        {
          "text": "अ॒पो यदद्रिं᳚ पुरुहूत॒ दर्द᳚रा॒विर्भु᳚वत्स॒रमा᳚ पू॒र्व्यं ते᳚ ।",
          "begin": 0.0,
          "end": 8.897
        },
        {
          "text": "स नो᳚ ने॒ता वाज॒मा द᳚र्षि॒ भूरिं᳚ गो॒त्रा रु॒जन्नङ्गि᳚रोभिर्गृणा॒नः ॥",
          "begin": 8.897,
          "end": 17.36
        }
      ]
    },
    {
      "id": "4.16.9",
      "mandala": 4,
      "sukta": 16,
      "rik": 9,
      "padas": [
        {
          "text": "अच्छा᳚ क॒विं नृ᳚मणो गा अ॒भिष्टौ॒ स्व᳚र्षाता मघव॒न्नाध᳚मानम् ।",
          "begin": 0.0,
          "end": 8.878
        },
        {
          "text": "ऊ॒तिभि॒स्तमि᳚षणो द्यु॒म्नहू᳚तौ॒ नि मा॒यावा॒नब्र᳚ह्मा॒ दस्यु᳚रर्त ॥",
          "begin": 8.878,
          "end": 16.52
        }
      ]
    },
    {
      "id": "4.16.10",
      "mandala": 4,
      "sukta": 16,
      "rik": 10,
      "padas": [
        {
          "text": "आ द᳚स्यु॒घ्ना मन᳚सा या॒ह्यस्तं॒ भुव᳚त्ते॒ कुत्स᳚ः स॒ख्ये निका᳚मः ।",
          "begin": 0.0,
          "end": 7.591
        },
        {
          "text": "स्वे योनौ॒ नि ष᳚दतं॒ सरू᳚पा॒ वि वां᳚ चिकित्सदृत॒चिद्ध॒ नारी᳚ ॥",
          "begin": 7.591,
          "end": 16.2
        }
      ]
    },
    {
      "id": "4.16.11",
      "mandala": 4,
      "sukta": 16,
      "rik": 11,
      "padas": [
        {
          "text": "यासि॒ कुत्से᳚न स॒रथ᳚मव॒स्युस्तो॒दो वात᳚स्य॒ हर्यो॒रीशा᳚नः ।",
          "begin": 0.0,
          "end": 8.952
        },
        {
          "text": "ऋ॒ज्रा वाजं॒ न गध्यं॒ युयू᳚षन्क॒विर्यदह॒न्पार्या᳚य॒ भूषा᳚त् ॥",
          "begin": 8.952,
          "end": 17.0
        }
      ]
    },
    {
      "id": "4.16.12",
      "mandala": 4,
      "sukta": 16,
      "rik": 12,
      "padas": [
        {
          "text": "कुत्सा᳚य॒ शुष्ण᳚म॒शुषं॒ नि ब᳚र्हीः प्रपि॒त्वे अह्न॒ः कुय᳚वं स॒हस्रा᳚ ।",
          "begin": 0.0,
          "end": 9.058
        },
        {
          "text": "स॒द्यो दस्यू॒न्प्र मृ᳚ण कु॒त्स्येन॒ प्र सूर᳚श्च॒क्रं वृ᳚हताद॒भीके᳚ ॥",
          "begin": 9.058,
          "end": 16.48
        }
      ]
    },
    {
      "id": "4.16.13",
      "mandala": 4,
      "sukta": 16,
      "rik": 13,
      "padas": [
        {
          "text": "त्वं पिप्रुं॒ मृग᳚यं शूशु॒वांस᳚मृ॒जिश्व᳚ने वैदथि॒नाय᳚ रन्धीः ।",
          "begin": 0.0,
          "end": 7.219
        },
        {
          "text": "प॒ञ्चा॒शत्कृ॒ष्णा नि व᳚पः स॒हस्रात्कं॒ न पुरो᳚ जरि॒मा वि द᳚र्दः ॥",
          "begin": 7.219,
          "end": 14.8
        }
      ]
    },
    {
      "id": "4.16.14",
      "mandala": 4,
      "sukta": 16,
      "rik": 14,
      "padas": [
        {
          "text": "सूर᳚ उपा॒के त॒न्वं१॒᳚ दधा᳚नो॒ वि यत्ते॒ चेत्य॒मृत᳚स्य॒ वर्प᳚ः ।",
          "begin": 0.0,
          "end": 8.917
        },
        {
          "text": "मृ॒गो न ह॒स्ती तवि᳚षीमुषा॒णः सिं॒हो न भी॒म आयु᳚धानि॒ बिभ्र᳚त् ॥",
          "begin": 8.917,
          "end": 15.64
        }
      ]
    },
    {
      "id": "4.16.15",
      "mandala": 4,
      "sukta": 16,
      "rik": 15,
      "padas": [
        {
          "text": "इन्द्रं॒ कामा᳚ वसू॒यन्तो᳚ अग्म॒न्त्स्व᳚र्मीळ्हे॒ न सव᳚ने चका॒नाः ।",
          "begin": 0.0,
          "end": 9.479
        },
        {
          "text": "श्र॒व॒स्यवः᳚ शशमा॒नास᳚ उ॒क्थैरोको॒ न र॒ण्वा सु॒दृशी᳚व पु॒ष्टिः ॥",
          "begin": 9.479,
          "end": 16.68
        }
      ]
    },
    {
      "id": "4.16.16",
      "mandala": 4,
      "sukta": 16,
      "rik": 16,
      "padas": [
        {
          "text": "तमिद्व॒ इन्द्रं᳚ सु॒हवं᳚ हुवेम॒ यस्ता च॒कार॒ नर्या᳚ पु॒रूणि᳚ ।",
          "begin": 0.0,
          "end": 8.525
        },
        {
          "text": "यो माव᳚ते जरि॒त्रे गध्यं᳚ चिन्म॒क्षू वाजं॒ भर᳚ति स्पा॒र्हरा᳚धाः ॥",
          "begin": 8.525,
          "end": 16.92
        }
      ]
    },
    {
      "id": "4.16.17",
      "mandala": 4,
      "sukta": 16,
      "rik": 17,
      "padas": [
        {
          "text": "ति॒ग्मा यद॒न्तर॒शनि॒ः पता᳚ति॒ कस्मि᳚ञ्चिच्छूर मुहु॒के जना᳚नाम् ।",
          "begin": 0.0,
          "end": 8.227
        },
        {
          "text": "घो॒रा यद᳚र्य॒ समृ᳚ति॒र्भवा॒त्यध᳚ स्मा नस्त॒न्वो᳚ बोधि गो॒पाः ॥",
          "begin": 8.227,
          "end": 16.6
        }
      ]
    },
    {
      "id": "4.16.18",
      "mandala": 4,
      "sukta": 16,
      "rik": 18,
      "padas": [
        {
          "text": "भुवो᳚॑वि॒ता वा॒मदे᳚वस्य धी॒नां भुव॒ः सखा᳚वृ॒को वाज᳚सातौ ।",
          "begin": 0.0,
          "end": 10.003
        },
        {
          "text": "त्वामनु॒ प्रम᳚ति॒मा ज᳚गन्मोरु॒शंसो᳚ जरि॒त्रे वि॒श्वध᳚ स्याः ॥",
          "begin": 10.003,
          "end": 16.24
        }
      ]
    },
    {
      "id": "4.16.19",
      "mandala": 4,
      "sukta": 16,
      "rik": 19,
      "padas": [
        {
          "text": "ए॒भिर्नृभि᳚रिन्द्र त्वा॒युभि᳚ष्ट्वा म॒घव᳚द्भिर्मघव॒न्विश्व᳚ आ॒जौ ।",
          "begin": 0.0,
          "end": 7.409
        },
        {
          "text": "द्यावो॒ न द्यु॒म्नैर॒भि सन्तो᳚ अ॒र्यः क्ष॒पो म᳚देम श॒रद᳚श्च पू॒र्वीः ॥",
          "begin": 7.409,
          "end": 15.68
        }
      ]
    },
    {
      "id": "4.16.20",
      "mandala": 4,
      "sukta": 16,
      "rik": 20,
      "padas": [
        {
          "text": "ए॒वेदिन्द्रा᳚य वृष॒भाय॒ वृष्णे॒ ब्रह्मा᳚कर्म॒ भृग᳚वो॒ न रथ᳚म् ।",
          "begin": 0.0,
          "end": 9.128
        },
        {
          "text": "नू चि॒द्यथा᳚ नः स॒ख्या वि॒योष॒दस᳚न्न उ॒ग्रो᳚॑वि॒ता त᳚नू॒पाः ॥",
          "begin": 9.128,
          "end": 16.88
        }
      ]
    },
    {
      "id": "4.16.21",
      "mandala": 4,
      "sukta": 16,
      "rik": 21,
      "padas": [
        {
          "text": "नू ष्टु॒त इ᳚न्द्र॒ नू गृ᳚णा॒न इषं᳚ जरि॒त्रे न॒द्यो॒३॒᳚ न पी᳚पेः ।",
          "begin": 0.0,
          "end": 7.529
        },
        {
          "text": "अका᳚रि ते हरिवो॒ ब्रह्म॒ नव्यं᳚ धि॒या स्या᳚म र॒थ्य᳚ः सदा॒साः ॥",
          "begin": 7.529,
          "end": 22.6
        }
      ]
    }
  ]
}