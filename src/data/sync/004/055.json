{
  "mandala": 4,
  "sukta": 55,
  "verses": [
    {
      "id": "4.55.1",
      "mandala": 4,
      "sukta": 55,
      "rik": 1,
      "padas": [
        {
          "text": "को व᳚स्त्रा॒ता व᳚सव॒ः को व᳚रू॒ता द्यावा᳚भूमी अदिते॒ त्रासी᳚थां नः ।",
          "begin": 0.0,
          "end": 10.56
        },
        {
          "text": "सही᳚यसो वरुण मित्र॒ मर्ता॒त्को वो᳚॑ध्व॒रे वरि᳚वो धाति देवाः ॥",
          "begin": 10.56,
          "end": 18.4
        }
      ]
    },
    {
      "id": "4.55.2",
      "mandala": 4,
      "sukta": 55,
      "rik": 2,
      "padas": [
        {
          "text": "प्र ये धामा᳚नि पू॒र्व्याण्यर्चा॒न्वि यदु॒च्छान्वि᳚यो॒तारो॒ अमू᳚राः ।",
          "begin": 0.0,
          "end": 9.896
        },
        {
          "text": "वि॒धा॒तारो॒ वि ते द᳚धु॒रज᳚स्रा ऋ॒तधी᳚तयो रुरुचन्त द॒स्माः ॥",
          "begin": 9.896,
          "end": 16.76
        }
      ]
    },
    {
      "id": "4.55.3",
      "mandala": 4,
      "sukta": 55,
      "rik": 3,
      "padas": [
        {
          "text": "प्र प॒स्त्या॒३॒᳚मदि᳚तिं॒ सिन्धु᳚म॒र्कैः स्व॒स्तिमी᳚ळे स॒ख्याय᳚ दे॒वीम् ।",
          "begin": 0.0,
          "end": 10.387
        },
        {
          "text": "उ॒भे यथा᳚ नो॒ अह᳚नी नि॒पात᳚ उ॒षासा॒नक्ता᳚ करता॒मद᳚ब्धे ॥",
          "begin": 10.387,
          "end": 17.92
        }
      ]
    },
    {
      "id": "4.55.4",
      "mandala": 4,
      "sukta": 55,
      "rik": 4,
      "padas": [
        {
          "text": "व्य᳚र्य॒मा वरु᳚णश्चेति॒ पन्था᳚मि॒षस्पति᳚ः सुवि॒तं गा॒तुम॒ग्निः ।",
          "begin": 0.0,
          "end": 7.661
        },
        {
          "text": "इन्द्रा᳚विष्णू नृ॒वदु॒ षु स्तवा᳚ना॒ शर्म᳚ नो यन्त॒मम᳚व॒द्वरू᳚थम् ॥",
          "begin": 7.661,
          "end": 15.72
        }
      ]
    },
    {
      "id": "4.55.5",
      "mandala": 4,
      "sukta": 55,
      "rik": 5,
      "padas": [
        {
          "text": "आ पर्व᳚तस्य म॒रुता॒मवां᳚सि दे॒वस्य᳚ त्रा॒तुर᳚व्रि॒ भग᳚स्य ।",
          "begin": 0.0,
          "end": 8.139
        },
        {
          "text": "पात्पति॒र्जन्या॒दंह᳚सो नो मि॒त्रो मि॒त्रिया᳚दु॒त न᳚ उरुष्येत् ॥",
          "begin": 8.139,
          "end": 15.4
        }
      ]
    },
    {
      "id": "4.55.6",
      "mandala": 4,
      "sukta": 55,
      "rik": 6,
      "padas": [
        {
          "text": "नू रो᳚दसी॒ अहि᳚ना बु॒ध्न्ये᳚न स्तुवी॒त दे᳚वी॒ अप्ये᳚भिरि॒ष्टैः ।",
          "begin": 0.0,
          "end": 10.271
        },
        {
          "text": "स॒मु॒द्रं न सं॒चर᳚णे सनि॒ष्यवो᳚ घ॒र्मस्व᳚रसो न॒द्यो॒३॒᳚ अप᳚ व्रन् ॥",
          "begin": 10.271,
          "end": 20.56
        }
      ]
    },
    {
      "id": "4.55.7",
      "mandala": 4,
      "sukta": 55,
      "rik": 7,
      "padas": [
        {
          "text": "दे॒वैर्नो᳚ दे॒व्यदि᳚ति॒र्नि पा᳚तु दे॒वस्त्रा॒ता त्रा᳚यता॒मप्र᳚युच्छन् ।",
          "begin": 0.0,
          "end": 10.017
        },
        {
          "text": "न॒हि मि॒त्रस्य॒ वरु᳚णस्य धा॒सिमर्हा᳚मसि प्र॒मियं॒ सान्व॒ग्नेः ॥",
          "begin": 10.017,
          "end": 17.08
        }
      ]
    },
    {
      "id": "4.55.8",
      "mandala": 4,
      "sukta": 55,
      "rik": 8,
      "padas": [
        {
          "text": "अ॒ग्निरी᳚शे वस॒व्य᳚स्या॒ग्निर्म॒हः सौभ᳚गस्य ।",
          "begin": 0.0,
          "end": 5.969
        },
        {
          "text": "तान्य॒स्मभ्यं᳚ रासते ॥",
          "begin": 5.969,
          "end": 10.28
        }
      ]
    },
    {
      "id": "4.55.9",
      "mandala": 4,
      "sukta": 55,
      "rik": 9,
      "padas": [
        {
          "text": "उषो᳚ मघो॒न्या व᳚ह॒ सूनृ᳚ते॒ वार्या᳚ पु॒रु ।",
          "begin": 0.0,
          "end": 6.942
        },
        {
          "text": "अ॒स्मभ्यं᳚ वाजिनीवति ॥",
          "begin": 6.942,
          "end": 10.08
        }
      ]
    },
    {
      "id": "4.55.10",
      "mandala": 4,
      "sukta": 55,
      "rik": 10,
      "padas": [
        {
          "text": "तत्सु नः᳚ सवि॒ता भगो॒ वरु᳚णो मि॒त्रो अ᳚र्य॒मा ।",
          "begin": 0.0,
          "end": 6.897
        },
        {
          "text": "इन्द्रो᳚ नो॒ राध॒सा ग᳚मत् ॥",
          "begin": 6.897,
          "end": 11.64
        }
      ]
    }
  ]
}