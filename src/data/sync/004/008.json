{
  "mandala": 4,
  "sukta": 8,
  "verses": [
    {
      "id": "4.8.1",
      "mandala": 4,
      "sukta": 8,
      "rik": 1,
      "padas": [
        {
          "text": "दू॒तं वो᳚ वि॒श्ववे᳚दसं हव्य॒वाह॒मम᳚र्त्यम् ।",
          "begin": 0.0,
          "end": 7.37
        },
        {
          "text": "यजि᳚ष्ठमृञ्जसे गि॒रा ॥",
          "begin": 7.37,
          "end": 11.0
        }
      ]
    },
    {
      "id": "4.8.2",
      "mandala": 4,
      "sukta": 8,
      "rik": 2,
      "padas": [
        {
          "text": "स हि वेदा॒ वसु᳚धितिं म॒हाँ आ॒रोध᳚नं दि॒वः ।",
          "begin": 0.0,
          "end": 6.536
        },
        {
          "text": "स दे॒वाँ एह व᳚क्षति ॥",
          "begin": 6.536,
          "end": 9.76
        }
      ]
    },
    {
      "id": "4.8.3",
      "mandala": 4,
      "sukta": 8,
      "rik": 3,
      "padas": [
        {
          "text": "स वे᳚द दे॒व आ॒नमं᳚ दे॒वाँ ऋ᳚ताय॒ते दमे᳚ ।",
          "begin": 0.0,
          "end": 7.676
        },
        {
          "text": "दाति᳚ प्रि॒याणि᳚ चि॒द्वसु᳚ ॥",
          "begin": 7.676,
          "end": 10.8
        }
      ]
    },
    {
      "id": "4.8.4",
      "mandala": 4,
      "sukta": 8,
      "rik": 4,
      "padas": [
        {
          "text": "स होता॒ सेदु᳚ दू॒त्यं᳚ चिकि॒त्वाँ अ॒न्तरी᳚यते ।",
          "begin": 0.0,
          "end": 7.761
        },
        {
          "text": "वि॒द्वाँ आ॒रोध᳚नं दि॒वः ॥",
          "begin": 7.761,
          "end": 11.2
        }
      ]
    },
    {
      "id": "4.8.5",
      "mandala": 4,
      "sukta": 8,
      "rik": 5,
      "padas": [
        {
          "text": "ते स्या᳚म॒ ये अ॒ग्नये᳚ ददा॒शुर्ह॒व्यदा᳚तिभिः ।",
          "begin": 0.0,
          "end": 8.001
        },
        {
          "text": "य ईं॒ पुष्य᳚न्त इन्ध॒ते ॥",
          "begin": 8.001,
          "end": 11.72
        }
      ]
    },
    {
      "id": "4.8.6",
      "mandala": 4,
      "sukta": 8,
      "rik": 6,
      "padas": [
        {
          "text": "ते रा॒या ते सु॒वीर्यै᳚ः सस॒वांसो॒ वि शृ᳚ण्विरे ।",
          "begin": 0.0,
          "end": 7.938
        },
        {
          "text": "ये अ॒ग्ना द᳚धि॒रे दुवः᳚ ॥",
          "begin": 7.938,
          "end": 11.56
        }
      ]
    },
    {
      "id": "4.8.7",
      "mandala": 4,
      "sukta": 8,
      "rik": 7,
      "padas": [
        {
          "text": "अ॒स्मे रायो᳚ दि॒वेदि᳚वे॒ सं च᳚रन्तु पुरु॒स्पृहः᳚ ।",
          "begin": 0.0,
          "end": 6.92
        },
        {
          "text": "अ॒स्मे वाजा᳚स ईरताम् ॥",
          "begin": 6.92,
          "end": 10.44
        }
      ]
    },
    {
      "id": "4.8.8",
      "mandala": 4,
      "sukta": 8,
      "rik": 8,
      "padas": [
        {
          "text": "स विप्र᳚श्चर्षणी॒नां शव᳚सा॒ मानु᳚षाणाम् ।",
          "begin": 0.0,
          "end": 7.593
        },
        {
          "text": "अति᳚ क्षि॒प्रेव᳚ विध्यति ॥",
          "begin": 7.593,
          "end": 10.52
        }
      ]
    }
  ]
}