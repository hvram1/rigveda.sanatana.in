{
  "mandala": 4,
  "sukta": 33,
  "verses": [
    {
      "id": "4.33.1",
      "mandala": 4,
      "sukta": 33,
      "rik": 1,
      "padas": [
        {
          "text": "प्र ऋ॒भुभ्यो᳚ दू॒तमि᳚व॒ वाच᳚मिष्य उप॒स्तिरे॒ श्वैत᳚रीं धे॒नुमी᳚ळे ।",
          "begin": 0.0,
          "end": 9.387
        },
        {
          "text": "ये वात᳚जूतास्त॒रणि᳚भि॒रेवै॒ः परि॒ द्यां स॒द्यो अ॒पसो᳚ बभू॒वुः ॥",
          "begin": 9.387,
          "end": 17.76
        }
      ]
    },
    {
      "id": "4.33.2",
      "mandala": 4,
      "sukta": 33,
      "rik": 2,
      "padas": [
        {
          "text": "य॒दार॒मक्र᳚न्नृ॒भवः᳚ पि॒तृभ्यां॒ परि᳚विष्टी वे॒षणा᳚ दं॒सना᳚भिः ।",
          "begin": 0.0,
          "end": 9.835
        },
        {
          "text": "आदिद्दे॒वाना॒मुप᳚ स॒ख्यमा᳚य॒न्धीरा᳚सः पु॒ष्टिम᳚वहन्म॒नायै᳚ ॥",
          "begin": 9.835,
          "end": 17.92
        }
      ]
    },
    {
      "id": "4.33.3",
      "mandala": 4,
      "sukta": 33,
      "rik": 3,
      "padas": [
        {
          "text": "पुन॒र्ये च॒क्रुः पि॒तरा॒ युवा᳚ना॒ सना॒ यूपे᳚व जर॒णा शया᳚ना ।",
          "begin": 0.0,
          "end": 8.5
        },
        {
          "text": "ते वाजो॒ विभ्वाँ᳚ ऋ॒भुरिन्द्र᳚वन्तो॒ मधु᳚प्सरसो नो॑वन्तु य॒ज्ञम् ॥",
          "begin": 8.5,
          "end": 17.16
        }
      ]
    },
    {
      "id": "4.33.4",
      "mandala": 4,
      "sukta": 33,
      "rik": 4,
      "padas": [
        {
          "text": "यत्सं॒वत्स᳚मृ॒भवो॒ गामर᳚क्ष॒न्यत्सं॒वत्स᳚मृ॒भवो॒ मा अपिं᳚शन् ।",
          "begin": 0.0,
          "end": 8.999
        },
        {
          "text": "यत्सं॒वत्स॒मभ᳚र॒न्भासो᳚ अस्या॒स्ताभि॒ः शमी᳚भिरमृत॒त्वमा᳚शुः ॥",
          "begin": 8.999,
          "end": 17.4
        }
      ]
    },
    {
      "id": "4.33.5",
      "mandala": 4,
      "sukta": 33,
      "rik": 5,
      "padas": [
        {
          "text": "ज्ये॒ष्ठ आ᳚ह चम॒सा द्वा क॒रेति॒ कनी᳚या॒न्त्रीन्कृ᳚णवा॒मेत्या᳚ह ।",
          "begin": 0.0,
          "end": 9.59
        },
        {
          "text": "क॒नि॒ष्ठ आ᳚ह च॒तुर᳚स्क॒रेति॒ त्वष्ट᳚ ऋभव॒स्तत्प᳚नय॒द्वचो᳚ वः ॥",
          "begin": 9.59,
          "end": 17.68
        }
      ]
    },
    {
      "id": "4.33.6",
      "mandala": 4,
      "sukta": 33,
      "rik": 6,
      "padas": [
        {
          "text": "स॒त्यमू᳚चु॒र्नर᳚ ए॒वा हि च॒क्रुरनु᳚ स्व॒धामृ॒भवो᳚ जग्मुरे॒ताम् ।",
          "begin": 0.0,
          "end": 8.077
        },
        {
          "text": "वि॒भ्राज᳚मानाँश्चम॒साँ अहे॒वावे᳚न॒त्त्वष्टा᳚ च॒तुरो᳚ ददृ॒श्वान् ॥",
          "begin": 8.077,
          "end": 17.48
        }
      ]
    },
    {
      "id": "4.33.7",
      "mandala": 4,
      "sukta": 33,
      "rik": 7,
      "padas": [
        {
          "text": "द्वाद᳚श॒ द्यून्यदगो᳚ह्यस्याति॒थ्ये रण᳚न्नृ॒भवः᳚ स॒सन्त᳚ः ।",
          "begin": 0.0,
          "end": 8.444
        },
        {
          "text": "सु॒क्षेत्रा᳚कृण्व॒न्नन᳚यन्त॒ सिन्धू॒न्धन्वाति᳚ष्ठ॒न्नोष᳚धीर्नि॒म्नमापः᳚ ॥",
          "begin": 8.444,
          "end": 17.36
        }
      ]
    },
    {
      "id": "4.33.8",
      "mandala": 4,
      "sukta": 33,
      "rik": 8,
      "padas": [
        {
          "text": "रथं॒ ये च॒क्रुः सु॒वृतं᳚ नरे॒ष्ठां ये धे॒नुं वि᳚श्व॒जुवं᳚ वि॒श्वरू᳚पाम् ।",
          "begin": 0.0,
          "end": 9.713
        },
        {
          "text": "त आ त᳚क्षन्त्वृ॒भवो᳚ र॒यिं न॒ः स्वव᳚स॒ः स्वप᳚सः सु॒हस्ता᳚ः ॥",
          "begin": 9.713,
          "end": 17.36
        }
      ]
    },
    {
      "id": "4.33.9",
      "mandala": 4,
      "sukta": 33,
      "rik": 9,
      "padas": [
        {
          "text": "अपो॒ ह्ये᳚षा॒मजु᳚षन्त दे॒वा अ॒भि क्रत्वा॒ मन᳚सा॒ दीध्या᳚नाः ।",
          "begin": 0.0,
          "end": 10.067
        },
        {
          "text": "वाजो᳚ दे॒वाना᳚मभवत्सु॒कर्मेन्द्र᳚स्य ऋभु॒क्षा वरु᳚णस्य॒ विभ्वा᳚ ॥",
          "begin": 10.067,
          "end": 18.36
        }
      ]
    },
    {
      "id": "4.33.10",
      "mandala": 4,
      "sukta": 33,
      "rik": 10,
      "padas": [
        {
          "text": "ये हरी᳚ मे॒धयो॒क्था मद᳚न्त॒ इन्द्रा᳚य च॒क्रुः सु॒युजा॒ ये अश्वा᳚ ।",
          "begin": 0.0,
          "end": 9.339
        },
        {
          "text": "ते रा॒यस्पोषं॒ द्रवि᳚णान्य॒स्मे ध॒त्त ऋ᳚भवः क्षेम॒यन्तो॒ न मि॒त्रम् ॥",
          "begin": 9.339,
          "end": 17.84
        }
      ]
    },
    {
      "id": "4.33.11",
      "mandala": 4,
      "sukta": 33,
      "rik": 11,
      "padas": [
        {
          "text": "इ॒दाह्न᳚ः पी॒तिमु॒त वो॒ मदं᳚ धु॒र्न ऋ॒ते श्रा॒न्तस्य᳚ स॒ख्याय᳚ दे॒वाः ।",
          "begin": 0.0,
          "end": 9.581
        },
        {
          "text": "ते नू॒नम॒स्मे ऋ᳚भवो॒ वसू᳚नि तृ॒तीये᳚ अ॒स्मिन्त्सव᳚ने दधात ॥",
          "begin": 9.581,
          "end": 19.56
        }
      ]
    }
  ]
}