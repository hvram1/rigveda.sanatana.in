{
  "mandala": 4,
  "sukta": 1,
  "verses": [
    {
      "id": "4.1.1",
      "mandala": 4,
      "sukta": 1,
      "rik": 1,
      "padas": [
        {
          "text": "त्वां ह्य᳚ग्ने॒ सद॒मित्स᳚म॒न्यवो᳚ दे॒वासो᳚ दे॒वम᳚र॒तिं न्ये᳚रि॒र इति॒ क्रत्वा᳚ न्येरि॒रे ।",
          "begin": 0.0,
          "end": 9.849
        },
        {
          "text": "अम᳚र्त्यं यजत॒ मर्त्ये॒ष्वा दे॒वमादे᳚वं जनत॒ प्रचे᳚तसं॒ विश्व॒मादे᳚वं जनत॒ प्रचे᳚तसम् ॥",
          "begin": 9.849,
          "end": 23.44
        }
      ]
    },
    {
      "id": "4.1.2",
      "mandala": 4,
      "sukta": 1,
      "rik": 2,
      "padas": [
        {
          "text": "स भ्रात᳚रं॒ वरु᳚णमग्न॒ आ व᳚वृत्स्व दे॒वाँ अच्छा᳚ सुम॒ती य॒ज्ञव᳚नसं॒ ज्येष्ठं᳚ य॒ज्ञव᳚नसम् ।",
          "begin": 0.0,
          "end": 11.001
        },
        {
          "text": "ऋ॒तावा᳚नमादि॒त्यं च᳚र्षणी॒धृतं॒ राजा᳚नं चर्षणी॒धृत᳚म् ॥",
          "begin": 11.001,
          "end": 19.48
        }
      ]
    },
    {
      "id": "4.1.3",
      "mandala": 4,
      "sukta": 1,
      "rik": 3,
      "padas": [
        {
          "text": "सखे॒ सखा᳚यम॒भ्या व᳚वृत्स्वा॒शुं न च॒क्रं रथ्ये᳚व॒ रंह्या॒स्मभ्यं᳚ दस्म॒ रंह्या᳚ ।",
          "begin": 0.0,
          "end": 11.299
        },
        {
          "text": "अग्ने᳚ मृळी॒कं वरु᳚णे॒ सचा᳚ विदो म॒रुत्सु᳚ वि॒श्वभा᳚नुषु ।",
          "begin": 11.299,
          "end": 19.582
        },
        {
          "text": "तो॒काय᳚ तु॒जे शु᳚शुचान॒ शं कृ᳚ध्य॒स्मभ्यं᳚ दस्म॒ शं कृ᳚धि ॥",
          "begin": 19.582,
          "end": 26.2
        }
      ]
    },
    {
      "id": "4.1.4",
      "mandala": 4,
      "sukta": 1,
      "rik": 4,
      "padas": [
        {
          "text": "त्वं नो᳚ अग्ने॒ वरु᳚णस्य वि॒द्वान्दे॒वस्य॒ हेळो॑व᳚ यासिसीष्ठाः ।",
          "begin": 0.0,
          "end": 8.843
        },
        {
          "text": "यजि᳚ष्ठो॒ वह्नि᳚तम॒ः शोशु᳚चानो॒ विश्वा॒ द्वेषां᳚सि॒ प्र मु᳚मुग्ध्य॒स्मत् ॥",
          "begin": 8.843,
          "end": 16.76
        }
      ]
    },
    {
      "id": "4.1.5",
      "mandala": 4,
      "sukta": 1,
      "rik": 5,
      "padas": [
        {
          "text": "स त्वं नो᳚ अग्ने॑व॒मो भ᳚वो॒ती नेदि᳚ष्ठो अ॒स्या उ॒षसो॒ व्यु᳚ष्टौ ।",
          "begin": 0.0,
          "end": 8.373
        },
        {
          "text": "अव᳚ यक्ष्व नो॒ वरु᳚णं॒ ररा᳚णो वी॒हि मृ᳚ळी॒कं सु॒हवो᳚ न एधि ॥",
          "begin": 8.373,
          "end": 16.56
        }
      ]
    },
    {
      "id": "4.1.6",
      "mandala": 4,
      "sukta": 1,
      "rik": 6,
      "padas": [
        {
          "text": "अ॒स्य श्रेष्ठा᳚ सु॒भग᳚स्य सं॒दृग्दे॒वस्य᳚ चि॒त्रत᳚मा॒ मर्त्ये᳚षु ।",
          "begin": 0.0,
          "end": 8.424
        },
        {
          "text": "शुचि᳚ घृ॒तं न त॒प्तमघ्न्या᳚याः स्पा॒र्हा दे॒वस्य᳚ मं॒हने᳚व धे॒नोः ॥",
          "begin": 8.424,
          "end": 16.76
        }
      ]
    },
    {
      "id": "4.1.7",
      "mandala": 4,
      "sukta": 1,
      "rik": 7,
      "padas": [
        {
          "text": "त्रिर᳚स्य॒ ता प᳚र॒मा स᳚न्ति स॒त्या स्पा॒र्हा दे॒वस्य॒ जनि᳚मान्य॒ग्नेः ।",
          "begin": 0.0,
          "end": 9.468
        },
        {
          "text": "अ॒न॒न्ते अ॒न्तः परि᳚वीत॒ आगा॒च्छुचि᳚ः शु॒क्रो अ॒र्यो रोरु᳚चानः ॥",
          "begin": 9.468,
          "end": 17.04
        }
      ]
    },
    {
      "id": "4.1.8",
      "mandala": 4,
      "sukta": 1,
      "rik": 8,
      "padas": [
        {
          "text": "स दू॒तो विश्वेद॒भि व᳚ष्टि॒ सद्मा॒ होता॒ हिर᳚ण्यरथो॒ रंसु᳚जिह्वः ।",
          "begin": 0.0,
          "end": 9.159
        },
        {
          "text": "रो॒हिद᳚श्वो वपु॒ष्यो᳚ वि॒भावा॒ सदा᳚ र॒ण्वः पि᳚तु॒मती᳚व सं॒सत् ॥",
          "begin": 9.159,
          "end": 16.72
        }
      ]
    },
    {
      "id": "4.1.9",
      "mandala": 4,
      "sukta": 1,
      "rik": 9,
      "padas": [
        {
          "text": "स चे᳚तय॒न्मनु᳚षो य॒ज्ञब᳚न्धु॒ः प्र तं म॒ह्या र᳚श॒नया᳚ नयन्ति ।",
          "begin": 0.0,
          "end": 8.84
        },
        {
          "text": "स क्षे᳚त्यस्य॒ दुर्या᳚सु॒ साध᳚न्दे॒वो मर्त᳚स्य सधनि॒त्वमा᳚प ॥",
          "begin": 8.84,
          "end": 17.08
        }
      ]
    },
    {
      "id": "4.1.10",
      "mandala": 4,
      "sukta": 1,
      "rik": 10,
      "padas": [
        {
          "text": "स तू नो᳚ अ॒ग्निर्न᳚यतु प्रजा॒नन्नच्छा॒ रत्नं᳚ दे॒वभ᳚क्तं॒ यद᳚स्य ।",
          "begin": 0.0,
          "end": 8.214
        },
        {
          "text": "धि॒या यद्विश्वे᳚ अ॒मृता॒ अकृ᳚ण्व॒न्द्यौष्पि॒ता ज᳚नि॒ता स॒त्यमु᳚क्षन् ॥",
          "begin": 8.214,
          "end": 17.04
        }
      ]
    },
    {
      "id": "4.1.11",
      "mandala": 4,
      "sukta": 1,
      "rik": 11,
      "padas": [
        {
          "text": "स जा᳚यत प्रथ॒मः प॒स्त्या᳚सु म॒हो बु॒ध्ने रज᳚सो अ॒स्य योनौ᳚ ।",
          "begin": 0.0,
          "end": 7.528
        },
        {
          "text": "अ॒पाद᳚शी॒र्षा गु॒हमा᳚नो॒ अन्ता॒योयु᳚वानो वृष॒भस्य᳚ नी॒ळे ॥",
          "begin": 7.528,
          "end": 16.48
        }
      ]
    },
    {
      "id": "4.1.12",
      "mandala": 4,
      "sukta": 1,
      "rik": 12,
      "padas": [
        {
          "text": "प्र शर्ध᳚ आर्त प्रथ॒मं वि᳚प॒न्याँ ऋ॒तस्य॒ योना᳚ वृष॒भस्य᳚ नी॒ळे ।",
          "begin": 0.0,
          "end": 8.804
        },
        {
          "text": "स्पा॒र्हो युवा᳚ वपु॒ष्यो᳚ वि॒भावा᳚ स॒प्त प्रि॒यासो᳚॑जनयन्त॒ वृष्णे᳚ ॥",
          "begin": 8.804,
          "end": 18.04
        }
      ]
    },
    {
      "id": "4.1.13",
      "mandala": 4,
      "sukta": 1,
      "rik": 13,
      "padas": [
        {
          "text": "अ॒स्माक॒मत्र᳚ पि॒तरो᳚ मनु॒ष्या᳚ अ॒भि प्र से᳚दुरृ॒तमा᳚शुषा॒णाः ।",
          "begin": 0.0,
          "end": 7.928
        },
        {
          "text": "अश्म᳚व्रजाः सु॒दुघा᳚ व॒व्रे अ॒न्तरुदु॒स्रा आ᳚जन्नु॒षसो᳚ हुवा॒नाः ॥",
          "begin": 7.928,
          "end": 19.64
        }
      ]
    },
    {
      "id": "4.1.14",
      "mandala": 4,
      "sukta": 1,
      "rik": 14,
      "padas": [
        {
          "text": "ते म᳚र्मृजत ददृ॒वांसो॒ अद्रिं॒ तदे᳚षाम॒न्ये अ॒भितो॒ वि वो᳚चन् ।",
          "begin": 0.0,
          "end": 10.487
        },
        {
          "text": "प॒श्वय᳚न्त्रासो अ॒भि का॒रम᳚र्चन्वि॒दन्त॒ ज्योति᳚श्चकृ॒पन्त᳚ धी॒भिः ॥",
          "begin": 10.487,
          "end": 17.6
        }
      ]
    },
    {
      "id": "4.1.15",
      "mandala": 4,
      "sukta": 1,
      "rik": 15,
      "padas": [
        {
          "text": "ते ग᳚व्य॒ता मन᳚सा दृ॒ध्रमु॒ब्धं गा ये᳚मा॒नं परि॒ षन्त॒मद्रि᳚म् ।",
          "begin": 0.0,
          "end": 7.864
        },
        {
          "text": "दृ॒ळ्हं नरो॒ वच᳚सा॒ दैव्ये᳚न व्र॒जं गोम᳚न्तमु॒शिजो॒ वि व᳚व्रुः ॥",
          "begin": 7.864,
          "end": 16.4
        }
      ]
    },
    {
      "id": "4.1.16",
      "mandala": 4,
      "sukta": 1,
      "rik": 16,
      "padas": [
        {
          "text": "ते म᳚न्वत प्रथ॒मं नाम᳚ धे॒नोस्त्रिः स॒प्त मा॒तुः प᳚र॒माणि᳚ विन्दन् ।",
          "begin": 0.0,
          "end": 9.191
        },
        {
          "text": "तज्जा᳚न॒तीर॒भ्य᳚नूषत॒ व्रा आ॒विर्भु᳚वदरु॒णीर्य॒शसा॒ गोः ॥",
          "begin": 9.191,
          "end": 16.68
        }
      ]
    },
    {
      "id": "4.1.17",
      "mandala": 4,
      "sukta": 1,
      "rik": 17,
      "padas": [
        {
          "text": "नेश॒त्तमो॒ दुधि᳚तं॒ रोच᳚त॒ द्यौरुद्दे॒व्या उ॒षसो᳚ भा॒नुर᳚र्त ।",
          "begin": 0.0,
          "end": 9.643
        },
        {
          "text": "आ सूर्यो᳚ बृह॒तस्ति᳚ष्ठ॒दज्राँ᳚ ऋ॒जु मर्ते᳚षु वृजि॒ना च॒ पश्य᳚न् ॥",
          "begin": 9.643,
          "end": 17.04
        }
      ]
    },
    {
      "id": "4.1.18",
      "mandala": 4,
      "sukta": 1,
      "rik": 18,
      "padas": [
        {
          "text": "आदित्प॒श्चा बु᳚बुधा॒ना व्य᳚ख्य॒न्नादिद्रत्नं᳚ धारयन्त॒ द्युभ᳚क्तम् ।",
          "begin": 0.0,
          "end": 9.088
        },
        {
          "text": "विश्वे॒ विश्वा᳚सु॒ दुर्या᳚सु दे॒वा मित्र᳚ धि॒ये व᳚रुण स॒त्यम᳚स्तु ॥",
          "begin": 9.088,
          "end": 16.44
        }
      ]
    },
    {
      "id": "4.1.19",
      "mandala": 4,
      "sukta": 1,
      "rik": 19,
      "padas": [
        {
          "text": "अच्छा᳚ वोचेय शुशुचा॒नम॒ग्निं होता᳚रं वि॒श्वभ᳚रसं॒ यजि᳚ष्ठम् ।",
          "begin": 0.0,
          "end": 8.375
        },
        {
          "text": "शुच्यूधो᳚ अतृण॒न्न गवा॒मन्धो॒ न पू॒तं परि᳚षिक्तमं॒शोः ॥",
          "begin": 8.375,
          "end": 15.88
        }
      ]
    },
    {
      "id": "4.1.20",
      "mandala": 4,
      "sukta": 1,
      "rik": 20,
      "padas": [
        {
          "text": "विश्वे᳚षा॒मदि᳚तिर्य॒ज्ञिया᳚नां॒ विश्वे᳚षा॒मति᳚थि॒र्मानु᳚षाणाम् ।",
          "begin": 0.0,
          "end": 8.759
        },
        {
          "text": "अ॒ग्निर्दे॒वाना॒मव᳚ आवृणा॒नः सु᳚मृळी॒को भ᳚वतु जा॒तवे᳚दाः ॥",
          "begin": 8.759,
          "end": 17.72
        }
      ]
    }
  ]
}