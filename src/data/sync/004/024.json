{
  "mandala": 4,
  "sukta": 24,
  "verses": [
    {
      "id": "4.24.1",
      "mandala": 4,
      "sukta": 24,
      "rik": 1,
      "padas": [
        {
          "text": "का सु᳚ष्टु॒तिः शव᳚सः सू॒नुमिन्द्र᳚मर्वाची॒नं राध᳚स॒ आ व᳚वर्तत् ।",
          "begin": 0.0,
          "end": 7.745
        },
        {
          "text": "द॒दिर्हि वी॒रो गृ᳚ण॒ते वसू᳚नि॒ स गोप᳚तिर्नि॒ष्षिधां᳚ नो जनासः ॥",
          "begin": 7.745,
          "end": 15.32
        }
      ]
    },
    {
      "id": "4.24.2",
      "mandala": 4,
      "sukta": 24,
      "rik": 2,
      "padas": [
        {
          "text": "स वृ᳚त्र॒हत्ये॒ हव्य॒ः स ईड्य॒ः स सुष्टु᳚त॒ इन्द्र᳚ः स॒त्यरा᳚धाः ।",
          "begin": 0.0,
          "end": 7.862
        },
        {
          "text": "स याम॒न्ना म॒घवा॒ मर्त्या᳚य ब्रह्मण्य॒ते सुष्व᳚ये॒ वरि᳚वो धात् ॥",
          "begin": 7.862,
          "end": 15.04
        }
      ]
    },
    {
      "id": "4.24.3",
      "mandala": 4,
      "sukta": 24,
      "rik": 3,
      "padas": [
        {
          "text": "तमिन्नरो॒ वि ह्व᳚यन्ते समी॒के रि᳚रि॒क्वांस᳚स्त॒न्व᳚ः कृण्वत॒ त्राम् ।",
          "begin": 0.0,
          "end": 7.488
        },
        {
          "text": "मि॒थो यत्त्या॒गमु॒भया᳚सो॒ अग्म॒न्नर᳚स्तो॒कस्य॒ तन᳚यस्य सा॒तौ ॥",
          "begin": 7.488,
          "end": 15.0
        }
      ]
    },
    {
      "id": "4.24.4",
      "mandala": 4,
      "sukta": 24,
      "rik": 4,
      "padas": [
        {
          "text": "क्र॒तू॒यन्ति᳚ क्षि॒तयो॒ योग᳚ उग्राशुषा॒णासो᳚ मि॒थो अर्ण᳚सातौ ।",
          "begin": 0.0,
          "end": 8.017
        },
        {
          "text": "सं यद्विशो॑व᳚वृत्रन्त यु॒ध्मा आदिन्नेम᳚ इन्द्रयन्ते अ॒भीके᳚ ॥",
          "begin": 8.017,
          "end": 15.48
        }
      ]
    },
    {
      "id": "4.24.5",
      "mandala": 4,
      "sukta": 24,
      "rik": 5,
      "padas": [
        {
          "text": "आदिद्ध॒ नेम᳚ इन्द्रि॒यं य᳚जन्त॒ आदित्प॒क्तिः पु᳚रो॒ळाशं᳚ रिरिच्यात् ।",
          "begin": 0.0,
          "end": 8.483
        },
        {
          "text": "आदित्सोमो॒ वि प᳚पृच्या॒दसु᳚ष्वी॒नादिज्जु᳚जोष वृष॒भं यज᳚ध्यै ॥",
          "begin": 8.483,
          "end": 14.96
        }
      ]
    },
    {
      "id": "4.24.6",
      "mandala": 4,
      "sukta": 24,
      "rik": 6,
      "padas": [
        {
          "text": "कृ॒णोत्य᳚स्मै॒ वरि᳚वो॒ य इ॒त्थेन्द्रा᳚य॒ सोम᳚मुश॒ते सु॒नोति᳚ ।",
          "begin": 0.0,
          "end": 6.495
        },
        {
          "text": "स॒ध्री॒चीने᳚न॒ मन॒सावि᳚वेन॒न्तमित्सखा᳚यं कृणुते स॒मत्सु᳚ ॥",
          "begin": 6.495,
          "end": 14.32
        }
      ]
    },
    {
      "id": "4.24.7",
      "mandala": 4,
      "sukta": 24,
      "rik": 7,
      "padas": [
        {
          "text": "य इन्द्रा᳚य सु॒नव॒त्सोम᳚म॒द्य पचा᳚त्प॒क्तीरु॒त भृ॒ज्जाति᳚ धा॒नाः ।",
          "begin": 0.0,
          "end": 7.875
        },
        {
          "text": "प्रति᳚ मना॒योरु॒चथा᳚नि॒ हर्य॒न्तस्मि᳚न्दध॒द्वृष᳚णं॒ शुष्म॒मिन्द्र᳚ः ॥",
          "begin": 7.875,
          "end": 15.08
        }
      ]
    },
    {
      "id": "4.24.8",
      "mandala": 4,
      "sukta": 24,
      "rik": 8,
      "padas": [
        {
          "text": "य॒दा स᳚म॒र्यं व्यचे॒दृघा᳚वा दी॒र्घं यदा॒जिम॒भ्यख्य᳚द॒र्यः ।",
          "begin": 0.0,
          "end": 7.599
        },
        {
          "text": "अचि᳚क्रद॒द्वृष᳚णं॒ पत्न्यच्छा᳚ दुरो॒ण आ निशि᳚तं सोम॒सुद्भि᳚ः ॥",
          "begin": 7.599,
          "end": 14.28
        }
      ]
    },
    {
      "id": "4.24.9",
      "mandala": 4,
      "sukta": 24,
      "rik": 9,
      "padas": [
        {
          "text": "भूय᳚सा व॒स्नम᳚चर॒त्कनी॒यो॑वि᳚क्रीतो अकानिषं॒ पुन॒र्यन् ।",
          "begin": 0.0,
          "end": 7.588
        },
        {
          "text": "स भूय᳚सा॒ कनी᳚यो॒ नारि᳚रेचीद्दी॒ना दक्षा॒ वि दु᳚हन्ति॒ प्र वा॒णम् ॥",
          "begin": 7.588,
          "end": 15.24
        }
      ]
    },
    {
      "id": "4.24.10",
      "mandala": 4,
      "sukta": 24,
      "rik": 10,
      "padas": [
        {
          "text": "क इ॒मं द॒शभि॒र्ममेन्द्रं᳚ क्रीणाति धे॒नुभि᳚ः ।",
          "begin": 0.0,
          "end": 6.014
        },
        {
          "text": "य॒दा वृ॒त्राणि॒ जङ्घ᳚न॒दथै᳚नं मे॒ पुन᳚र्ददत् ॥",
          "begin": 6.014,
          "end": 11.56
        }
      ]
    },
    {
      "id": "4.24.11",
      "mandala": 4,
      "sukta": 24,
      "rik": 11,
      "padas": [
        {
          "text": "नू ष्टु॒त इ᳚न्द्र॒ नू गृ᳚णा॒न इषं᳚ जरि॒त्रे न॒द्यो॒३॒᳚ न पी᳚पेः ।",
          "begin": 0.0,
          "end": 6.947
        },
        {
          "text": "अका᳚रि ते हरिवो॒ ब्रह्म॒ नव्यं᳚ धि॒या स्या᳚म र॒थ्य᳚ः सदा॒साः ॥",
          "begin": 6.947,
          "end": 20.6
        }
      ]
    }
  ]
}