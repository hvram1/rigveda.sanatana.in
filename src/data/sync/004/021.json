{
  "mandala": 4,
  "sukta": 21,
  "verses": [
    {
      "id": "4.21.1",
      "mandala": 4,
      "sukta": 21,
      "rik": 1,
      "padas": [
        {
          "text": "आ या॒त्विन्द्रो॑व᳚स॒ उप᳚ न इ॒ह स्तु॒तः स᳚ध॒माद᳚स्तु॒ शूरः᳚ ।",
          "begin": 0.0,
          "end": 6.99
        },
        {
          "text": "वा॒वृ॒धा॒नस्तवि᳚षी॒र्यस्य᳚ पू॒र्वीर्द्यौर्न क्ष॒त्रम॒भिभू᳚ति॒ पुष्या᳚त् ॥",
          "begin": 6.99,
          "end": 15.44
        }
      ]
    },
    {
      "id": "4.21.2",
      "mandala": 4,
      "sukta": 21,
      "rik": 2,
      "padas": [
        {
          "text": "तस्येदि॒ह स्त᳚वथ॒ वृष्ण्या᳚नि तुविद्यु॒म्नस्य᳚ तुवि॒राध᳚सो॒ नॄन् ।",
          "begin": 0.0,
          "end": 7.659
        },
        {
          "text": "यस्य॒ क्रतु᳚र्विद॒थ्यो॒३॒᳚ न स॒म्राट् सा॒ह्वान्तरु᳚त्रो अ॒भ्यस्ति᳚ कृ॒ष्टीः ॥",
          "begin": 7.659,
          "end": 17.52
        }
      ]
    },
    {
      "id": "4.21.3",
      "mandala": 4,
      "sukta": 21,
      "rik": 3,
      "padas": [
        {
          "text": "आ या॒त्विन्द्रो᳚ दि॒व आ पृ᳚थि॒व्या म॒क्षू स᳚मु॒द्रादु॒त वा॒ पुरी᳚षात् ।",
          "begin": 0.0,
          "end": 8.742
        },
        {
          "text": "स्व᳚र्णरा॒दव᳚से नो म॒रुत्वा᳚न्परा॒वतो᳚ वा॒ सद᳚नादृ॒तस्य᳚ ॥",
          "begin": 8.742,
          "end": 16.16
        }
      ]
    },
    {
      "id": "4.21.4",
      "mandala": 4,
      "sukta": 21,
      "rik": 4,
      "padas": [
        {
          "text": "स्थू॒रस्य᳚ रा॒यो बृ᳚ह॒तो य ईशे॒ तमु᳚ ष्टवाम वि॒दथे॒ष्विन्द्र᳚म् ।",
          "begin": 0.0,
          "end": 6.983
        },
        {
          "text": "यो वा॒युना॒ जय᳚ति॒ गोम᳚तीषु॒ प्र धृ᳚ष्णु॒या नय᳚ति॒ वस्यो॒ अच्छ᳚ ॥",
          "begin": 6.983,
          "end": 13.88
        }
      ]
    },
    {
      "id": "4.21.5",
      "mandala": 4,
      "sukta": 21,
      "rik": 5,
      "padas": [
        {
          "text": "उप॒ यो नमो॒ नम᳚सि स्तभा॒यन्निय᳚र्ति॒ वाचं᳚ ज॒नय॒न्यज᳚ध्यै ।",
          "begin": 0.0,
          "end": 7.06
        },
        {
          "text": "ऋ॒ञ्ज॒सा॒नः पु᳚रु॒वार᳚ उ॒क्थैरेन्द्रं᳚ कृण्वीत॒ सद᳚नेषु॒ होता᳚ ॥",
          "begin": 7.06,
          "end": 13.92
        }
      ]
    },
    {
      "id": "4.21.6",
      "mandala": 4,
      "sukta": 21,
      "rik": 6,
      "padas": [
        {
          "text": "धि॒षा यदि᳚ धिष॒ण्यन्त᳚ः सर॒ण्यान्त्सद᳚न्तो॒ अद्रि᳚मौशि॒जस्य॒ गोहे᳚ ।",
          "begin": 0.0,
          "end": 6.812
        },
        {
          "text": "आ दु॒रोषा᳚ः पा॒स्त्यस्य॒ होता॒ यो नो᳚ म॒हान्त्सं॒वर᳚णेषु॒ वह्नि᳚ः ॥",
          "begin": 6.812,
          "end": 16.32
        }
      ]
    },
    {
      "id": "4.21.7",
      "mandala": 4,
      "sukta": 21,
      "rik": 7,
      "padas": [
        {
          "text": "स॒त्रा यदीं᳚ भार्व॒रस्य॒ वृष्ण॒ः सिष᳚क्ति॒ शुष्म᳚ः स्तुव॒ते भरा᳚य ।",
          "begin": 0.0,
          "end": 8.101
        },
        {
          "text": "गुहा॒ यदी᳚मौशि॒जस्य॒ गोहे॒ प्र यद्धि॒ये प्राय᳚से॒ मदा᳚य ॥",
          "begin": 8.101,
          "end": 14.76
        }
      ]
    },
    {
      "id": "4.21.8",
      "mandala": 4,
      "sukta": 21,
      "rik": 8,
      "padas": [
        {
          "text": "वि यद्वरां᳚सि॒ पर्व᳚तस्य वृ॒ण्वे पयो᳚भिर्जि॒न्वे अ॒पां जवां᳚सि ।",
          "begin": 0.0,
          "end": 8.508
        },
        {
          "text": "वि॒दद्गौ॒रस्य᳚ गव॒यस्य॒ गोहे॒ यदी॒ वाजा᳚य सु॒ध्यो॒३॒᳚ वह᳚न्ति ॥",
          "begin": 8.508,
          "end": 17.64
        }
      ]
    },
    {
      "id": "4.21.9",
      "mandala": 4,
      "sukta": 21,
      "rik": 9,
      "padas": [
        {
          "text": "भ॒द्रा ते॒ हस्ता॒ सुकृ᳚तो॒त पा॒णी प्र᳚य॒न्तारा᳚ स्तुव॒ते राध᳚ इन्द्र ।",
          "begin": 0.0,
          "end": 7.112
        },
        {
          "text": "का ते॒ निष᳚त्ति॒ः किमु॒ नो म᳚मत्सि॒ किं नोदु᳚दु हर्षसे॒ दात॒वा उ᳚ ॥",
          "begin": 7.112,
          "end": 14.36
        }
      ]
    },
    {
      "id": "4.21.10",
      "mandala": 4,
      "sukta": 21,
      "rik": 10,
      "padas": [
        {
          "text": "ए॒वा वस्व॒ इन्द्र᳚ः स॒त्यः स॒म्राड्ढन्ता᳚ वृ॒त्रं वरि᳚वः पू॒रवे᳚ कः ।",
          "begin": 0.0,
          "end": 8.543
        },
        {
          "text": "पुरु᳚ष्टुत॒ क्रत्वा᳚ नः शग्धि रा॒यो भ᳚क्षी॒य ते॑व᳚सो॒ दैव्य᳚स्य ॥",
          "begin": 8.543,
          "end": 15.4
        }
      ]
    },
    {
      "id": "4.21.11",
      "mandala": 4,
      "sukta": 21,
      "rik": 11,
      "padas": [
        {
          "text": "नू ष्टु॒त इ᳚न्द्र॒ नू गृ᳚णा॒न इषं᳚ जरि॒त्रे न॒द्यो॒३॒᳚ न पी᳚पेः ।",
          "begin": 0.0,
          "end": 7.077
        },
        {
          "text": "अका᳚रि ते हरिवो॒ ब्रह्म॒ नव्यं᳚ धि॒या स्या᳚म र॒थ्य᳚ः सदा॒साः ॥",
          "begin": 7.077,
          "end": 21.28
        }
      ]
    }
  ]
}