{
  "mandala": 4,
  "sukta": 9,
  "verses": [
    {
      "id": "4.9.1",
      "mandala": 4,
      "sukta": 9,
      "rik": 1,
      "padas": [
        {
          "text": "अग्ने᳚ मृ॒ळ म॒हाँ अ᳚सि॒ य ई॒मा दे᳚व॒युं जन᳚म् ।",
          "begin": 0.0,
          "end": 7.608
        },
        {
          "text": "इ॒येथ᳚ ब॒र्हिरा॒सद᳚म् ॥",
          "begin": 7.608,
          "end": 11.72
        }
      ]
    },
    {
      "id": "4.9.2",
      "mandala": 4,
      "sukta": 9,
      "rik": 2,
      "padas": [
        {
          "text": "स मानु᳚षीषु दू॒ळभो᳚ वि॒क्षु प्रा॒वीरम᳚र्त्यः ।",
          "begin": 0.0,
          "end": 6.95
        },
        {
          "text": "दू॒तो विश्वे᳚षां भुवत् ॥",
          "begin": 6.95,
          "end": 10.28
        }
      ]
    },
    {
      "id": "4.9.3",
      "mandala": 4,
      "sukta": 9,
      "rik": 3,
      "padas": [
        {
          "text": "स सद्म॒ परि᳚ णीयते॒ होता᳚ म॒न्द्रो दिवि᳚ष्टिषु ।",
          "begin": 0.0,
          "end": 5.826
        },
        {
          "text": "उ॒त पोता॒ नि षी᳚दति ॥",
          "begin": 5.826,
          "end": 9.64
        }
      ]
    },
    {
      "id": "4.9.4",
      "mandala": 4,
      "sukta": 9,
      "rik": 4,
      "padas": [
        {
          "text": "उ॒त ग्ना अ॒ग्निर᳚ध्व॒र उ॒तो गृ॒हप᳚ति॒र्दमे᳚ ।",
          "begin": 0.0,
          "end": 5.821
        },
        {
          "text": "उ॒त ब्र॒ह्मा नि षी᳚दति ॥",
          "begin": 5.821,
          "end": 9.52
        }
      ]
    },
    {
      "id": "4.9.5",
      "mandala": 4,
      "sukta": 9,
      "rik": 5,
      "padas": [
        {
          "text": "वेषि॒ ह्य᳚ध्वरीय॒तामु᳚पव॒क्ता जना᳚नाम् ।",
          "begin": 0.0,
          "end": 5.928
        },
        {
          "text": "ह॒व्या च॒ मानु᳚षाणाम् ॥",
          "begin": 5.928,
          "end": 8.8
        }
      ]
    },
    {
      "id": "4.9.6",
      "mandala": 4,
      "sukta": 9,
      "rik": 6,
      "padas": [
        {
          "text": "वेषीद्व᳚स्य दू॒त्यं१॒᳚ यस्य॒ जुजो᳚षो अध्व॒रम् ।",
          "begin": 0.0,
          "end": 7.669
        },
        {
          "text": "ह॒व्यं मर्त᳚स्य॒ वोळ्ह᳚वे ॥",
          "begin": 7.669,
          "end": 11.12
        }
      ]
    },
    {
      "id": "4.9.7",
      "mandala": 4,
      "sukta": 9,
      "rik": 7,
      "padas": [
        {
          "text": "अ॒स्माकं᳚ जोष्यध्व॒रम॒स्माकं᳚ य॒ज्ञम᳚ङ्गिरः ।",
          "begin": 0.0,
          "end": 7.734
        },
        {
          "text": "अ॒स्माकं᳚ शृणुधी॒ हव᳚म् ॥",
          "begin": 7.734,
          "end": 11.56
        }
      ]
    },
    {
      "id": "4.9.8",
      "mandala": 4,
      "sukta": 9,
      "rik": 8,
      "padas": [
        {
          "text": "परि᳚ ते दू॒ळभो॒ रथो॒॑स्माँ अ᳚श्नोतु वि॒श्वतः᳚ ।",
          "begin": 0.0,
          "end": 6.815
        },
        {
          "text": "येन॒ रक्ष᳚सि दा॒शुषः᳚ ॥",
          "begin": 6.815,
          "end": 11.36
        }
      ]
    }
  ]
}