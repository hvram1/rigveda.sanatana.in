{
  "mandala": 4,
  "sukta": 57,
  "verses": [
    {
      "id": "4.57.1",
      "mandala": 4,
      "sukta": 57,
      "rik": 1,
      "padas": [
        {
          "text": "क्षेत्र᳚स्य॒ पति᳚ना व॒यं हि॒तेने᳚व जयामसि ।",
          "begin": 0.0,
          "end": 6.263
        },
        {
          "text": "गामश्वं᳚ पोषयि॒त्न्वा स नो᳚ मृळाती॒दृशे᳚ ॥",
          "begin": 6.263,
          "end": 11.84
        }
      ]
    },
    {
      "id": "4.57.2",
      "mandala": 4,
      "sukta": 57,
      "rik": 2,
      "padas": [
        {
          "text": "क्षेत्र᳚स्य पते॒ मधु᳚मन्तमू॒र्मिं धे॒नुरि᳚व॒ पयो᳚ अ॒स्मासु᳚ धुक्ष्व ।",
          "begin": 0.0,
          "end": 7.501
        },
        {
          "text": "म॒धु॒श्चुतं᳚ घृ॒तमि᳚व॒ सुपू᳚तमृ॒तस्य᳚ न॒ः पत᳚यो मृळयन्तु ॥",
          "begin": 7.501,
          "end": 14.0
        }
      ]
    },
    {
      "id": "4.57.3",
      "mandala": 4,
      "sukta": 57,
      "rik": 3,
      "padas": [
        {
          "text": "मधु᳚मती॒रोष᳚धी॒र्द्याव॒ आपो॒ मधु᳚मन्नो भवत्व॒न्तरि᳚क्षम् ।",
          "begin": 0.0,
          "end": 7.115
        },
        {
          "text": "क्षेत्र᳚स्य॒ पति॒र्मधु᳚मान्नो अ॒स्त्वरि᳚ष्यन्तो॒ अन्वे᳚नं चरेम ॥",
          "begin": 7.115,
          "end": 14.64
        }
      ]
    },
    {
      "id": "4.57.4",
      "mandala": 4,
      "sukta": 57,
      "rik": 4,
      "padas": [
        {
          "text": "शु॒नं वा॒हाः शु॒नं नरः᳚ शु॒नं कृ᳚षतु॒ लाङ्ग᳚लम् ।",
          "begin": 0.0,
          "end": 6.049
        },
        {
          "text": "शु॒नं व᳚र॒त्रा ब᳚ध्यन्तां शु॒नमष्ट्रा॒मुदि᳚ङ्गय ॥",
          "begin": 6.049,
          "end": 11.52
        }
      ]
    },
    {
      "id": "4.57.5",
      "mandala": 4,
      "sukta": 57,
      "rik": 5,
      "padas": [
        {
          "text": "शुना᳚सीरावि॒मां वाचं᳚ जुषेथां॒ यद्दि॒वि च॒क्रथु॒ः पयः᳚ ।",
          "begin": 0.0,
          "end": 8.515
        },
        {
          "text": "तेने॒मामुप᳚ सिञ्चतम् ॥",
          "begin": 8.515,
          "end": 11.36
        }
      ]
    },
    {
      "id": "4.57.6",
      "mandala": 4,
      "sukta": 57,
      "rik": 6,
      "padas": [
        {
          "text": "अ॒र्वाची᳚ सुभगे भव॒ सीते॒ वन्दा᳚महे त्वा ।",
          "begin": 0.0,
          "end": 6.31
        },
        {
          "text": "यथा᳚ नः सु॒भगास᳚सि॒ यथा᳚ नः सु॒फलास᳚सि ॥",
          "begin": 6.31,
          "end": 12.28
        }
      ]
    },
    {
      "id": "4.57.7",
      "mandala": 4,
      "sukta": 57,
      "rik": 7,
      "padas": [
        {
          "text": "इन्द्र॒ः सीतां॒ नि गृ᳚ह्णातु॒ तां पू॒षानु᳚ यच्छतु ।",
          "begin": 0.0,
          "end": 7.005
        },
        {
          "text": "सा न॒ः पय᳚स्वती दुहा॒मुत्त᳚रामुत्तरां॒ समा᳚म् ॥",
          "begin": 7.005,
          "end": 12.68
        }
      ]
    },
    {
      "id": "4.57.8",
      "mandala": 4,
      "sukta": 57,
      "rik": 8,
      "padas": [
        {
          "text": "शु॒नं न॒ः फाला॒ वि कृ᳚षन्तु॒ भूमिं᳚ शु॒नं की॒नाशा᳚ अ॒भि य᳚न्तु वा॒हैः ।",
          "begin": 0.0,
          "end": 9.393
        },
        {
          "text": "शु॒नं प॒र्जन्यो॒ मधु᳚ना॒ पयो᳚भि॒ः शुना᳚सीरा शु॒नम॒स्मासु᳚ धत्तम् ॥",
          "begin": 9.393,
          "end": 19.56
        }
      ]
    }
  ]
}