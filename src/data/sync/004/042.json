{
  "mandala": 4,
  "sukta": 42,
  "verses": [
    {
      "id": "4.42.1",
      "mandala": 4,
      "sukta": 42,
      "rik": 1,
      "padas": [
        {
          "text": "मम᳚ द्वि॒ता रा॒ष्ट्रं क्ष॒त्रिय᳚स्य वि॒श्वायो॒र्विश्वे᳚ अ॒मृता॒ यथा᳚ नः ।",
          "begin": 0.0,
          "end": 9.797
        },
        {
          "text": "क्रतुं᳚ सचन्ते॒ वरु᳚णस्य दे॒वा राजा᳚मि कृ॒ष्टेरु᳚प॒मस्य᳚ व॒व्रेः ॥",
          "begin": 9.797,
          "end": 17.76
        }
      ]
    },
    {
      "id": "4.42.2",
      "mandala": 4,
      "sukta": 42,
      "rik": 2,
      "padas": [
        {
          "text": "अ॒हं राजा॒ वरु᳚णो॒ मह्यं॒ तान्य᳚सु॒र्या᳚णि प्रथ॒मा धा᳚रयन्त ।",
          "begin": 0.0,
          "end": 8.563
        },
        {
          "text": "क्रतुं᳚ सचन्ते॒ वरु᳚णस्य दे॒वा राजा᳚मि कृ॒ष्टेरु᳚प॒मस्य᳚ व॒व्रेः ॥",
          "begin": 8.563,
          "end": 16.24
        }
      ]
    },
    {
      "id": "4.42.3",
      "mandala": 4,
      "sukta": 42,
      "rik": 3,
      "padas": [
        {
          "text": "अ॒हमिन्द्रो॒ वरु᳚ण॒स्ते म᳚हि॒त्वोर्वी ग᳚भी॒रे रज᳚सी सु॒मेके᳚ ।",
          "begin": 0.0,
          "end": 8.036
        },
        {
          "text": "त्वष्टे᳚व॒ विश्वा॒ भुव᳚नानि वि॒द्वान्त्समै᳚रयं॒ रोद᳚सी धा॒रयं᳚ च ॥",
          "begin": 8.036,
          "end": 16.08
        }
      ]
    },
    {
      "id": "4.42.4",
      "mandala": 4,
      "sukta": 42,
      "rik": 4,
      "padas": [
        {
          "text": "अ॒हम॒पो अ᳚पिन्वमु॒क्षमा᳚णा धा॒रयं॒ दिवं॒ सद᳚न ऋ॒तस्य᳚ ।",
          "begin": 0.0,
          "end": 7.089
        },
        {
          "text": "ऋ॒तेन᳚ पु॒त्रो अदि᳚तेरृ॒तावो॒त त्रि॒धातु᳚ प्रथय॒द्वि भूम᳚ ॥",
          "begin": 7.089,
          "end": 14.36
        }
      ]
    },
    {
      "id": "4.42.5",
      "mandala": 4,
      "sukta": 42,
      "rik": 5,
      "padas": [
        {
          "text": "मां नर॒ः स्वश्वा᳚ वा॒जय᳚न्तो॒ मां वृ॒ताः स॒मर᳚णे हवन्ते ।",
          "begin": 0.0,
          "end": 7.826
        },
        {
          "text": "कृ॒णोम्या॒जिं म॒घवा॒हमिन्द्र॒ इय᳚र्मि रे॒णुम॒भिभू᳚त्योजाः ॥",
          "begin": 7.826,
          "end": 15.92
        }
      ]
    },
    {
      "id": "4.42.6",
      "mandala": 4,
      "sukta": 42,
      "rik": 6,
      "padas": [
        {
          "text": "अ॒हं ता विश्वा᳚ चकरं॒ नकि᳚र्मा॒ दैव्यं॒ सहो᳚ वरते॒ अप्र᳚तीतम् ।",
          "begin": 0.0,
          "end": 9.034
        },
        {
          "text": "यन्मा॒ सोमा᳚सो म॒मद॒न्यदु॒क्थोभे भ᳚येते॒ रज᳚सी अपा॒रे ॥",
          "begin": 9.034,
          "end": 16.68
        }
      ]
    },
    {
      "id": "4.42.7",
      "mandala": 4,
      "sukta": 42,
      "rik": 7,
      "padas": [
        {
          "text": "वि॒दुष्टे॒ विश्वा॒ भुव᳚नानि॒ तस्य॒ ता प्र ब्र᳚वीषि॒ वरु᳚णाय वेधः ।",
          "begin": 0.0,
          "end": 6.838
        },
        {
          "text": "त्वं वृ॒त्राणि᳚ शृण्विषे जघ॒न्वान्त्वं वृ॒ताँ अ᳚रिणा इन्द्र॒ सिन्धू᳚न् ॥",
          "begin": 6.838,
          "end": 14.96
        }
      ]
    },
    {
      "id": "4.42.8",
      "mandala": 4,
      "sukta": 42,
      "rik": 8,
      "padas": [
        {
          "text": "अ॒स्माक॒मत्र᳚ पि॒तर॒स्त आ᳚सन्त्स॒प्त ऋष᳚यो दौर्ग॒हे ब॒ध्यमा᳚ने ।",
          "begin": 0.0,
          "end": 8.95
        },
        {
          "text": "त आय᳚जन्त त्र॒सद᳚स्युमस्या॒ इन्द्रं॒ न वृ᳚त्र॒तुर᳚मर्धदे॒वम् ॥",
          "begin": 8.95,
          "end": 15.72
        }
      ]
    },
    {
      "id": "4.42.9",
      "mandala": 4,
      "sukta": 42,
      "rik": 9,
      "padas": [
        {
          "text": "पु॒रु॒कुत्सा᳚नी॒ हि वा॒मदा᳚शद्ध॒व्येभि᳚रिन्द्रावरुणा॒ नमो᳚भिः ।",
          "begin": 0.0,
          "end": 8.116
        },
        {
          "text": "अथा॒ राजा᳚नं त्र॒सद᳚स्युमस्या वृत्र॒हणं᳚ ददथुरर्धदे॒वम् ॥",
          "begin": 8.116,
          "end": 15.68
        }
      ]
    },
    {
      "id": "4.42.10",
      "mandala": 4,
      "sukta": 42,
      "rik": 10,
      "padas": [
        {
          "text": "रा॒या व॒यं स᳚स॒वांसो᳚ मदेम ह॒व्येन᳚ दे॒वा यव᳚सेन॒ गावः᳚ ।",
          "begin": 0.0,
          "end": 8.439
        },
        {
          "text": "तां धे॒नुमि᳚न्द्रावरुणा यु॒वं नो᳚ वि॒श्वाहा᳚ धत्त॒मन᳚पस्फुरन्तीम् ॥",
          "begin": 8.439,
          "end": 18.8
        }
      ]
    }
  ]
}