{
  "mandala": 4,
  "sukta": 36,
  "verses": [
    {
      "id": "4.36.1",
      "mandala": 4,
      "sukta": 36,
      "rik": 1,
      "padas": [
        {
          "text": "अ॒न॒श्वो जा॒तो अ᳚नभी॒शुरु॒क्थ्यो॒३॒᳚ रथ᳚स्त्रिच॒क्रः परि᳚ वर्तते॒ रजः᳚ ।",
          "begin": 0.0,
          "end": 8.651
        },
        {
          "text": "म॒हत्तद्वो᳚ दे॒व्य᳚स्य प्र॒वाच᳚नं॒ द्यामृ᳚भवः पृथि॒वीं यच्च॒ पुष्य᳚थ ॥",
          "begin": 8.651,
          "end": 18.92
        }
      ]
    },
    {
      "id": "4.36.2",
      "mandala": 4,
      "sukta": 36,
      "rik": 2,
      "padas": [
        {
          "text": "रथं॒ ये च॒क्रुः सु॒वृतं᳚ सु॒चेत॒सो॑वि᳚ह्वरन्तं॒ मन᳚स॒स्परि॒ ध्यया᳚ ।",
          "begin": 0.0,
          "end": 8.772
        },
        {
          "text": "ताँ ऊ॒ न्व१॒᳚स्य सव᳚नस्य पी॒तय॒ आ वो᳚ वाजा ऋभवो वेदयामसि ॥",
          "begin": 8.772,
          "end": 17.16
        }
      ]
    },
    {
      "id": "4.36.3",
      "mandala": 4,
      "sukta": 36,
      "rik": 3,
      "padas": [
        {
          "text": "तद्वो᳚ वाजा ऋभवः सुप्रवाच॒नं दे॒वेषु᳚ विभ्वो अभवन्महित्व॒नम् ।",
          "begin": 0.0,
          "end": 8.897
        },
        {
          "text": "जिव्री॒ यत्सन्ता᳚ पि॒तरा᳚ सना॒जुरा॒ पुन॒र्युवा᳚ना च॒रथा᳚य॒ तक्ष᳚थ ॥",
          "begin": 8.897,
          "end": 17.44
        }
      ]
    },
    {
      "id": "4.36.4",
      "mandala": 4,
      "sukta": 36,
      "rik": 4,
      "padas": [
        {
          "text": "एकं॒ वि च᳚क्र चम॒सं चतु᳚र्वयं॒ निश्चर्म᳚णो॒ गाम᳚रिणीत धी॒तिभि᳚ः ।",
          "begin": 0.0,
          "end": 8.823
        },
        {
          "text": "अथा᳚ दे॒वेष्व᳚मृत॒त्वमा᳚नश श्रु॒ष्टी वा᳚जा ऋभव॒स्तद्व᳚ उ॒क्थ्य᳚म् ॥",
          "begin": 8.823,
          "end": 17.2
        }
      ]
    },
    {
      "id": "4.36.5",
      "mandala": 4,
      "sukta": 36,
      "rik": 5,
      "padas": [
        {
          "text": "ऋ॒भु॒तो र॒यिः प्र᳚थ॒मश्र᳚वस्तमो॒ वाज᳚श्रुतासो॒ यमजी᳚जन॒न्नरः᳚ ।",
          "begin": 0.0,
          "end": 7.727
        },
        {
          "text": "वि॒भ्व॒त॒ष्टो वि॒दथे᳚षु प्र॒वाच्यो॒ यं दे᳚वा॒सो॑व᳚था॒ स विच᳚र्षणिः ॥",
          "begin": 7.727,
          "end": 15.88
        }
      ]
    },
    {
      "id": "4.36.6",
      "mandala": 4,
      "sukta": 36,
      "rik": 6,
      "padas": [
        {
          "text": "स वा॒ज्यर्वा॒ स ऋषि᳚र्वच॒स्यया॒ स शूरो॒ अस्ता॒ पृत᳚नासु दु॒ष्टरः᳚ ।",
          "begin": 0.0,
          "end": 8.808
        },
        {
          "text": "स रा॒यस्पोषं॒ स सु॒वीर्यं᳚ दधे॒ यं वाजो॒ विभ्वाँ᳚ ऋ॒भवो॒ यमावि᳚षुः ॥",
          "begin": 8.808,
          "end": 17.04
        }
      ]
    },
    {
      "id": "4.36.7",
      "mandala": 4,
      "sukta": 36,
      "rik": 7,
      "padas": [
        {
          "text": "श्रेष्ठं᳚ व॒ः पेशो॒ अधि᳚ धायि दर्श॒तं स्तोमो᳚ वाजा ऋभव॒स्तं जु᳚जुष्टन ।",
          "begin": 0.0,
          "end": 10.101
        },
        {
          "text": "धीरा᳚सो॒ हि ष्ठा क॒वयो᳚ विप॒श्चित॒स्तान्व᳚ ए॒ना ब्रह्म॒णा वे᳚दयामसि ॥",
          "begin": 10.101,
          "end": 18.84
        }
      ]
    },
    {
      "id": "4.36.8",
      "mandala": 4,
      "sukta": 36,
      "rik": 8,
      "padas": [
        {
          "text": "यू॒यम॒स्मभ्यं᳚ धि॒षणा᳚भ्य॒स्परि᳚ वि॒द्वांसो॒ विश्वा॒ नर्या᳚णि॒ भोज᳚ना ।",
          "begin": 0.0,
          "end": 10.057
        },
        {
          "text": "द्यु॒मन्तं॒ वाजं॒ वृष᳚शुष्ममुत्त॒ममा नो᳚ र॒यिमृ᳚भवस्तक्ष॒ता वयः᳚ ॥",
          "begin": 10.057,
          "end": 16.76
        }
      ]
    },
    {
      "id": "4.36.9",
      "mandala": 4,
      "sukta": 36,
      "rik": 9,
      "padas": [
        {
          "text": "इ॒ह प्र॒जामि॒ह र॒यिं ररा᳚णा इ॒ह श्रवो᳚ वी॒रव᳚त्तक्षता नः ।",
          "begin": 0.0,
          "end": 9.07
        },
        {
          "text": "येन᳚ व॒यं चि॒तये॒मात्य॒न्यान्तं वाजं᳚ चि॒त्रमृ᳚भवो ददा नः ॥",
          "begin": 9.07,
          "end": 18.32
        }
      ]
    }
  ]
}