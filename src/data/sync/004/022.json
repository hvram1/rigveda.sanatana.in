{
  "mandala": 4,
  "sukta": 22,
  "verses": [
    {
      "id": "4.22.1",
      "mandala": 4,
      "sukta": 22,
      "rik": 1,
      "padas": [
        {
          "text": "यन्न॒ इन्द्रो᳚ जुजु॒षे यच्च॒ वष्टि॒ तन्नो᳚ म॒हान्क᳚रति शु॒ष्म्या चि᳚त् ।",
          "begin": 0.0,
          "end": 8.393
        },
        {
          "text": "ब्रह्म॒ स्तोमं᳚ म॒घवा॒ सोम᳚मु॒क्था यो अश्मा᳚नं॒ शव᳚सा॒ बिभ्र॒देति᳚ ॥",
          "begin": 8.393,
          "end": 16.84
        }
      ]
    },
    {
      "id": "4.22.2",
      "mandala": 4,
      "sukta": 22,
      "rik": 2,
      "padas": [
        {
          "text": "वृषा॒ वृष᳚न्धिं॒ चतु᳚रश्रि॒मस्य᳚न्नु॒ग्रो बा॒हुभ्यां॒ नृत᳚म॒ः शची᳚वान् ।",
          "begin": 0.0,
          "end": 9.049
        },
        {
          "text": "श्रि॒ये परु᳚ष्णीमु॒षमा᳚ण॒ ऊर्णां॒ यस्या॒ः पर्वा᳚णि स॒ख्याय᳚ वि॒व्ये ॥",
          "begin": 9.049,
          "end": 17.04
        }
      ]
    },
    {
      "id": "4.22.3",
      "mandala": 4,
      "sukta": 22,
      "rik": 3,
      "padas": [
        {
          "text": "यो दे॒वो दे॒वत᳚मो॒ जाय᳚मानो म॒हो वाजे᳚भिर्म॒हद्भि᳚श्च॒ शुष्मै᳚ः ।",
          "begin": 0.0,
          "end": 8.635
        },
        {
          "text": "दधा᳚नो॒ वज्रं᳚ बा॒ह्वोरु॒शन्तं॒ द्याममे᳚न रेजय॒त्प्र भूम᳚ ॥",
          "begin": 8.635,
          "end": 15.8
        }
      ]
    },
    {
      "id": "4.22.4",
      "mandala": 4,
      "sukta": 22,
      "rik": 4,
      "padas": [
        {
          "text": "विश्वा॒ रोधां᳚सि प्र॒वत᳚श्च पू॒र्वीर्द्यौरृ॒ष्वाज्जनि᳚मन्रेजत॒ क्षाः ।",
          "begin": 0.0,
          "end": 8.472
        },
        {
          "text": "आ मा॒तरा॒ भर᳚ति शु॒ष्म्या गोर्नृ॒वत्परि᳚ज्मन्नोनुवन्त॒ वाता᳚ः ॥",
          "begin": 8.472,
          "end": 16.16
        }
      ]
    },
    {
      "id": "4.22.5",
      "mandala": 4,
      "sukta": 22,
      "rik": 5,
      "padas": [
        {
          "text": "ता तू त᳚ इन्द्र मह॒तो म॒हानि॒ विश्वे॒ष्वित्सव᳚नेषु प्र॒वाच्या᳚ ।",
          "begin": 0.0,
          "end": 7.439
        },
        {
          "text": "यच्छू᳚र धृष्णो धृष॒ता द᳚धृ॒ष्वानहिं॒ वज्रे᳚ण॒ शव॒सावि᳚वेषीः ॥",
          "begin": 7.439,
          "end": 15.04
        }
      ]
    },
    {
      "id": "4.22.6",
      "mandala": 4,
      "sukta": 22,
      "rik": 6,
      "padas": [
        {
          "text": "ता तू ते᳚ स॒त्या तु᳚विनृम्ण॒ विश्वा॒ प्र धे॒नवः᳚ सिस्रते॒ वृष्ण॒ ऊध्न᳚ः ।",
          "begin": 0.0,
          "end": 8.386
        },
        {
          "text": "अधा᳚ ह॒ त्वद्वृ᳚षमणो भिया॒नाः प्र सिन्ध᳚वो॒ जव᳚सा चक्रमन्त ॥",
          "begin": 8.386,
          "end": 14.88
        }
      ]
    },
    {
      "id": "4.22.7",
      "mandala": 4,
      "sukta": 22,
      "rik": 7,
      "padas": [
        {
          "text": "अत्राह᳚ ते हरिव॒स्ता उ᳚ दे॒वीरवो᳚भिरिन्द्र स्तवन्त॒ स्वसा᳚रः ।",
          "begin": 0.0,
          "end": 8.204
        },
        {
          "text": "यत्सी॒मनु॒ प्र मु॒चो ब᳚द्बधा॒ना दी॒र्घामनु॒ प्रसि᳚तिं स्यन्द॒यध्यै᳚ ॥",
          "begin": 8.204,
          "end": 15.32
        }
      ]
    },
    {
      "id": "4.22.8",
      "mandala": 4,
      "sukta": 22,
      "rik": 8,
      "padas": [
        {
          "text": "पि॒पी॒ळे अं॒शुर्मद्यो॒ न सिन्धु॒रा त्वा॒ शमी᳚ शशमा॒नस्य᳚ श॒क्तिः ।",
          "begin": 0.0,
          "end": 7.872
        },
        {
          "text": "अ॒स्म॒द्र्य᳚क्छुशुचा॒नस्य᳚ यम्या आ॒शुर्न र॒श्मिं तु॒व्योज᳚सं॒ गोः ॥",
          "begin": 7.872,
          "end": 14.68
        }
      ]
    },
    {
      "id": "4.22.9",
      "mandala": 4,
      "sukta": 22,
      "rik": 9,
      "padas": [
        {
          "text": "अ॒स्मे वर्षि᳚ष्ठा कृणुहि॒ ज्येष्ठा᳚ नृ॒म्णानि᳚ स॒त्रा स᳚हुरे॒ सहां᳚सि ।",
          "begin": 0.0,
          "end": 7.368
        },
        {
          "text": "अ॒स्मभ्यं᳚ वृ॒त्रा सु॒हना᳚नि रन्धि ज॒हि वध᳚र्व॒नुषो॒ मर्त्य᳚स्य ॥",
          "begin": 7.368,
          "end": 15.52
        }
      ]
    },
    {
      "id": "4.22.10",
      "mandala": 4,
      "sukta": 22,
      "rik": 10,
      "padas": [
        {
          "text": "अ॒स्माक॒मित्सु शृ᳚णुहि॒ त्वमि᳚न्द्रा॒स्मभ्यं᳚ चि॒त्राँ उप᳚ माहि॒ वाजा᳚न् ।",
          "begin": 0.0,
          "end": 8.648
        },
        {
          "text": "अ॒स्मभ्यं॒ विश्वा᳚ इषण॒ः पुरं᳚धीर॒स्माकं॒ सु म᳚घवन्बोधि गो॒दाः ॥",
          "begin": 8.648,
          "end": 16.08
        }
      ]
    },
    {
      "id": "4.22.11",
      "mandala": 4,
      "sukta": 22,
      "rik": 11,
      "padas": [
        {
          "text": "नू ष्टु॒त इ᳚न्द्र॒ नू गृ᳚णा॒न इषं᳚ जरि॒त्रे न॒द्यो॒३॒᳚ न पी᳚पेः ।",
          "begin": 0.0,
          "end": 6.874
        },
        {
          "text": "अका᳚रि ते हरिवो॒ ब्रह्म॒ नव्यं᳚ धि॒या स्या᳚म र॒थ्य᳚ः सदा॒साः ॥",
          "begin": 6.874,
          "end": 20.12
        }
      ]
    }
  ]
}