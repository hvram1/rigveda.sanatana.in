{
  "mandala": 4,
  "sukta": 19,
  "verses": [
    {
      "id": "4.19.1",
      "mandala": 4,
      "sukta": 19,
      "rik": 1,
      "padas": [
        {
          "text": "ए॒वा त्वामि᳚न्द्र वज्रि॒न्नत्र॒ विश्वे᳚ दे॒वासः᳚ सु॒हवा᳚स॒ ऊमा᳚ः ।",
          "begin": 0.0,
          "end": 9.182
        },
        {
          "text": "म॒हामु॒भे रोद᳚सी वृ॒द्धमृ॒ष्वं निरेक॒मिद्वृ᳚णते वृत्र॒हत्ये᳚ ॥",
          "begin": 9.182,
          "end": 16.0
        }
      ]
    },
    {
      "id": "4.19.2",
      "mandala": 4,
      "sukta": 19,
      "rik": 2,
      "padas": [
        {
          "text": "अवा᳚सृजन्त॒ जिव्र᳚यो॒ न दे॒वा भुवः᳚ स॒म्राळि᳚न्द्र स॒त्ययो᳚निः ।",
          "begin": 0.0,
          "end": 8.315
        },
        {
          "text": "अह॒न्नहिं᳚ परि॒शया᳚न॒मर्ण॒ः प्र व᳚र्त॒नीर᳚रदो वि॒श्वधे᳚नाः ॥",
          "begin": 8.315,
          "end": 15.68
        }
      ]
    },
    {
      "id": "4.19.3",
      "mandala": 4,
      "sukta": 19,
      "rik": 3,
      "padas": [
        {
          "text": "अतृ᳚प्णुवन्तं॒ विय᳚तमबु॒ध्यमबु᳚ध्यमानं सुषुपा॒णमि᳚न्द्र ।",
          "begin": 0.0,
          "end": 5.797
        },
        {
          "text": "स॒प्त प्रति᳚ प्र॒वत᳚ आ॒शया᳚न॒महिं॒ वज्रे᳚ण॒ वि रि᳚णा अप॒र्वन् ॥",
          "begin": 5.797,
          "end": 13.6
        }
      ]
    },
    {
      "id": "4.19.4",
      "mandala": 4,
      "sukta": 19,
      "rik": 4,
      "padas": [
        {
          "text": "अक्षो᳚दय॒च्छव᳚सा॒ क्षाम᳚ बु॒ध्नं वार्ण वात॒स्तवि᳚षीभि॒रिन्द्र᳚ः ।",
          "begin": 0.0,
          "end": 6.939
        },
        {
          "text": "दृ॒ळ्हान्यौ᳚भ्नादु॒शमा᳚न॒ ओजो॑वा᳚भिनत्क॒कुभ॒ः पर्व᳚तानाम् ॥",
          "begin": 6.939,
          "end": 15.72
        }
      ]
    },
    {
      "id": "4.19.5",
      "mandala": 4,
      "sukta": 19,
      "rik": 5,
      "padas": [
        {
          "text": "अ॒भि प्र द᳚द्रु॒र्जन᳚यो॒ न गर्भं॒ रथा᳚ इव॒ प्र य᳚युः सा॒कमद्र᳚यः ।",
          "begin": 0.0,
          "end": 7.16
        },
        {
          "text": "अत᳚र्पयो वि॒सृत᳚ उ॒ब्ज ऊ॒र्मीन्त्वं वृ॒ताँ अ᳚रिणा इन्द्र॒ सिन्धू᳚न् ॥",
          "begin": 7.16,
          "end": 14.68
        }
      ]
    },
    {
      "id": "4.19.6",
      "mandala": 4,
      "sukta": 19,
      "rik": 6,
      "padas": [
        {
          "text": "त्वं म॒हीम॒वनिं᳚ वि॒श्वधे᳚नां तु॒र्वीत᳚ये व॒य्या᳚य॒ क्षर᳚न्तीम् ।",
          "begin": 0.0,
          "end": 8.738
        },
        {
          "text": "अर᳚मयो॒ नम॒सैज॒दर्ण᳚ः सुतर॒णाँ अ᳚कृणोरिन्द्र॒ सिन्धू᳚न् ॥",
          "begin": 8.738,
          "end": 14.92
        }
      ]
    },
    {
      "id": "4.19.7",
      "mandala": 4,
      "sukta": 19,
      "rik": 7,
      "padas": [
        {
          "text": "प्राग्रुवो᳚ नभ॒न्वो॒३॒᳚ न वक्वा᳚ ध्व॒स्रा अ᳚पिन्वद्युव॒तीरृ᳚त॒ज्ञाः ।",
          "begin": 0.0,
          "end": 11.869
        },
        {
          "text": "धन्वा॒न्यज्राँ᳚ अपृणक्तृषा॒णाँ अधो॒गिन्द्र᳚ः स्त॒र्यो॒३॒᳚ दंसु᳚पत्नीः ॥",
          "begin": 11.869,
          "end": 20.92
        }
      ]
    },
    {
      "id": "4.19.8",
      "mandala": 4,
      "sukta": 19,
      "rik": 8,
      "padas": [
        {
          "text": "पू॒र्वीरु॒षसः᳚ श॒रद᳚श्च गू॒र्ता वृ॒त्रं ज᳚घ॒न्वाँ अ᳚सृज॒द्वि सिन्धू᳚न् ।",
          "begin": 0.0,
          "end": 7.988
        },
        {
          "text": "परि᳚ष्ठिता अतृणद्बद्बधा॒नाः सी॒रा इन्द्र॒ः स्रवि᳚तवे पृथि॒व्या ॥",
          "begin": 7.988,
          "end": 14.84
        }
      ]
    },
    {
      "id": "4.19.9",
      "mandala": 4,
      "sukta": 19,
      "rik": 9,
      "padas": [
        {
          "text": "व॒म्रीभि᳚ः पु॒त्रम॒ग्रुवो᳚ अदा॒नं नि॒वेश᳚नाद्धरिव॒ आ ज᳚भर्थ ।",
          "begin": 0.0,
          "end": 7.41
        },
        {
          "text": "व्य१॒᳚न्धो अ᳚ख्य॒दहि᳚माददा॒नो निर्भू᳚दुख॒च्छित्सम᳚रन्त॒ पर्व᳚ ॥",
          "begin": 7.41,
          "end": 14.76
        }
      ]
    },
    {
      "id": "4.19.10",
      "mandala": 4,
      "sukta": 19,
      "rik": 10,
      "padas": [
        {
          "text": "प्र ते॒ पूर्वा᳚णि॒ कर᳚णानि विप्रावि॒द्वाँ आ᳚ह वि॒दुषे॒ करां᳚सि ।",
          "begin": 0.0,
          "end": 8.346
        },
        {
          "text": "यथा᳚यथा॒ वृष्ण्या᳚नि॒ स्वगू॒र्तापां᳚सि राज॒न्नर्यावि᳚वेषीः ॥",
          "begin": 8.346,
          "end": 16.24
        }
      ]
    },
    {
      "id": "4.19.11",
      "mandala": 4,
      "sukta": 19,
      "rik": 11,
      "padas": [
        {
          "text": "नू ष्टु॒त इ᳚न्द्र॒ नू गृ᳚णा॒न इषं᳚ जरि॒त्रे न॒द्यो॒३॒᳚ न पी᳚पेः ।",
          "begin": 0.0,
          "end": 6.688
        },
        {
          "text": "अका᳚रि ते हरिवो॒ ब्रह्म॒ नव्यं᳚ धि॒या स्या᳚म र॒थ्य᳚ः सदा॒साः ॥",
          "begin": 6.688,
          "end": 20.0
        }
      ]
    }
  ]
}