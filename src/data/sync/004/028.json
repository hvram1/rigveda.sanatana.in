{
  "mandala": 4,
  "sukta": 28,
  "verses": [
    {
      "id": "4.28.1",
      "mandala": 4,
      "sukta": 28,
      "rik": 1,
      "padas": [
        {
          "text": "त्वा यु॒जा तव॒ तत्सो᳚म स॒ख्य इन्द्रो᳚ अ॒पो मन᳚वे स॒स्रुत᳚स्कः ।",
          "begin": 0.0,
          "end": 9.224
        },
        {
          "text": "अह॒न्नहि॒मरि᳚णात्स॒प्त सिन्धू॒नपा᳚वृणो॒दपि᳚हितेव॒ खानि᳚ ॥",
          "begin": 9.224,
          "end": 15.72
        }
      ]
    },
    {
      "id": "4.28.2",
      "mandala": 4,
      "sukta": 28,
      "rik": 2,
      "padas": [
        {
          "text": "त्वा यु॒जा नि खि᳚द॒त्सूर्य॒स्येन्द्र᳚श्च॒क्रं सह᳚सा स॒द्य इ᳚न्दो ।",
          "begin": 0.0,
          "end": 7.489
        },
        {
          "text": "अधि॒ ष्णुना᳚ बृह॒ता वर्त᳚मानं म॒हो द्रु॒हो अप᳚ वि॒श्वायु᳚ धायि ॥",
          "begin": 7.489,
          "end": 14.84
        }
      ]
    },
    {
      "id": "4.28.3",
      "mandala": 4,
      "sukta": 28,
      "rik": 3,
      "padas": [
        {
          "text": "अह॒न्निन्द्रो॒ अद᳚हद॒ग्निरि᳚न्दो पु॒रा दस्यू᳚न्म॒ध्यंदि᳚नाद॒भीके᳚ ।",
          "begin": 0.0,
          "end": 7.861
        },
        {
          "text": "दु॒र्गे दु᳚रो॒णे क्रत्वा॒ न या॒तां पु॒रू स॒हस्रा॒ शर्वा॒ नि ब᳚र्हीत् ॥",
          "begin": 7.861,
          "end": 16.4
        }
      ]
    },
    {
      "id": "4.28.4",
      "mandala": 4,
      "sukta": 28,
      "rik": 4,
      "padas": [
        {
          "text": "विश्व᳚स्मात्सीमध॒माँ इ᳚न्द्र॒ दस्यू॒न्विशो॒ दासी᳚रकृणोरप्रश॒स्ताः ।",
          "begin": 0.0,
          "end": 10.223
        },
        {
          "text": "अबा᳚धेथा॒ममृ᳚णतं॒ नि शत्रू॒नवि᳚न्देथा॒मप᳚चितिं॒ वध᳚त्रैः ॥",
          "begin": 10.223,
          "end": 17.16
        }
      ]
    },
    {
      "id": "4.28.5",
      "mandala": 4,
      "sukta": 28,
      "rik": 5,
      "padas": [
        {
          "text": "ए॒वा स॒त्यं म᳚घवाना यु॒वं तदिन्द्र᳚श्च सोमो॒र्वमश्व्यं॒ गोः ।",
          "begin": 0.0,
          "end": 7.263
        },
        {
          "text": "आद᳚र्दृत॒मपि᳚हिता॒न्यश्ना᳚ रिरि॒चथु॒ः क्षाश्चि᳚त्ततृदा॒ना ॥",
          "begin": 7.263,
          "end": 18.28
        }
      ]
    }
  ]
}