{
  "mandala": 4,
  "sukta": 10,
  "verses": [
    {
      "id": "4.10.1",
      "mandala": 4,
      "sukta": 10,
      "rik": 1,
      "padas": [
        {
          "text": "अग्ने॒ तम॒द्याश्वं॒ न स्तोमै॒ः क्रतुं॒ न भ॒द्रं हृ᳚दि॒स्पृश᳚म् ।",
          "begin": 0.0,
          "end": 9.707
        },
        {
          "text": "ऋ॒ध्यामा᳚ त॒ ओहै᳚ः ॥",
          "begin": 9.707,
          "end": 13.04
        }
      ]
    },
    {
      "id": "4.10.2",
      "mandala": 4,
      "sukta": 10,
      "rik": 2,
      "padas": [
        {
          "text": "अधा॒ ह्य᳚ग्ने॒ क्रतो᳚र्भ॒द्रस्य॒ दक्ष᳚स्य सा॒धोः ।",
          "begin": 0.0,
          "end": 6.482
        },
        {
          "text": "र॒थीरृ॒तस्य᳚ बृह॒तो ब॒भूथ᳚ ॥",
          "begin": 6.482,
          "end": 10.96
        }
      ]
    },
    {
      "id": "4.10.3",
      "mandala": 4,
      "sukta": 10,
      "rik": 3,
      "padas": [
        {
          "text": "ए॒भिर्नो᳚ अ॒र्कैर्भवा᳚ नो अ॒र्वाङ्स्व१॒᳚र्ण ज्योति᳚ः ।",
          "begin": 0.0,
          "end": 9.691
        },
        {
          "text": "अग्ने॒ विश्वे᳚भिः सु॒मना॒ अनी᳚कैः ॥",
          "begin": 9.691,
          "end": 15.08
        }
      ]
    },
    {
      "id": "4.10.4",
      "mandala": 4,
      "sukta": 10,
      "rik": 4,
      "padas": [
        {
          "text": "आ॒भिष्टे᳚ अ॒द्य गी॒र्भिर्गृ॒णन्तो॑ग्ने॒ दाशे᳚म ।",
          "begin": 0.0,
          "end": 3.967
        },
        {
          "text": "प्र ते᳚ दि॒वो न स्त᳚नयन्ति॒ शुष्मा᳚ः ॥",
          "begin": 3.967,
          "end": 12.48
        }
      ]
    },
    {
      "id": "4.10.5",
      "mandala": 4,
      "sukta": 10,
      "rik": 5,
      "padas": [
        {
          "text": "तव॒ स्वादि॒ष्ठाग्ने॒ संदृ᳚ष्टिरि॒दा चि॒दह्न᳚ इ॒दा चि᳚द॒क्तोः ।",
          "begin": 0.0,
          "end": 7.191
        },
        {
          "text": "श्रि॒ये रु॒क्मो न रो᳚चत उपा॒के ॥",
          "begin": 7.191,
          "end": 11.8
        }
      ]
    },
    {
      "id": "4.10.6",
      "mandala": 4,
      "sukta": 10,
      "rik": 6,
      "padas": [
        {
          "text": "घृ॒तं न पू॒तं त॒नूर᳚रे॒पाः शुचि॒ हिर᳚ण्यम् ।",
          "begin": 0.0,
          "end": 6.061
        },
        {
          "text": "तत्ते᳚ रु॒क्मो न रो᳚चत स्वधावः ॥",
          "begin": 6.061,
          "end": 10.68
        }
      ]
    },
    {
      "id": "4.10.7",
      "mandala": 4,
      "sukta": 10,
      "rik": 7,
      "padas": [
        {
          "text": "कृ॒तं चि॒द्धि ष्मा॒ सने᳚मि॒ द्वेषो॑ग्न᳚ इ॒नोषि॒ मर्ता᳚त् ।",
          "begin": 0.0,
          "end": 6.062
        },
        {
          "text": "इ॒त्था यज᳚मानादृतावः ॥",
          "begin": 6.062,
          "end": 10.84
        }
      ]
    },
    {
      "id": "4.10.8",
      "mandala": 4,
      "sukta": 10,
      "rik": 8,
      "padas": [
        {
          "text": "शि॒वा नः᳚ स॒ख्या सन्तु᳚ भ्रा॒त्राग्ने᳚ दे॒वेषु᳚ यु॒ष्मे ।",
          "begin": 0.0,
          "end": 7.787
        },
        {
          "text": "सा नो॒ नाभि॒ः सद᳚ने॒ सस्मि॒न्नूध᳚न् ॥",
          "begin": 7.787,
          "end": 13.76
        }
      ]
    }
  ]
}