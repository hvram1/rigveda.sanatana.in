{
  "mandala": 4,
  "sukta": 41,
  "verses": [
    {
      "id": "4.41.1",
      "mandala": 4,
      "sukta": 41,
      "rik": 1,
      "padas": [
        {
          "text": "इन्द्रा॒ को वां᳚ वरुणा सु॒म्नमा᳚प॒ स्तोमो᳚ ह॒विष्माँ᳚ अ॒मृतो॒ न होता᳚ ।",
          "begin": 0.0,
          "end": 10.496
        },
        {
          "text": "यो वां᳚ हृ॒दि क्रतु᳚माँ अ॒स्मदु॒क्तः प॒स्पर्श᳚दिन्द्रावरुणा॒ नम᳚स्वान् ॥",
          "begin": 10.496,
          "end": 18.6
        }
      ]
    },
    {
      "id": "4.41.2",
      "mandala": 4,
      "sukta": 41,
      "rik": 2,
      "padas": [
        {
          "text": "इन्द्रा᳚ ह॒ यो वरु᳚णा च॒क्र आ॒पी दे॒वौ मर्त᳚ः स॒ख्याय॒ प्रय᳚स्वान् ।",
          "begin": 0.0,
          "end": 8.793
        },
        {
          "text": "स ह᳚न्ति वृ॒त्रा स᳚मि॒थेषु॒ शत्रू॒नवो᳚भिर्वा म॒हद्भि॒ः स प्र शृ᳚ण्वे ॥",
          "begin": 8.793,
          "end": 16.68
        }
      ]
    },
    {
      "id": "4.41.3",
      "mandala": 4,
      "sukta": 41,
      "rik": 3,
      "padas": [
        {
          "text": "इन्द्रा᳚ ह॒ रत्नं॒ वरु᳚णा॒ धेष्ठे॒त्था नृभ्य᳚ः शशमा॒नेभ्य॒स्ता ।",
          "begin": 0.0,
          "end": 8.156
        },
        {
          "text": "यदी॒ सखा᳚या स॒ख्याय॒ सोमै᳚ः सु॒तेभि᳚ः सुप्र॒यसा᳚ मा॒दयै᳚ते ॥",
          "begin": 8.156,
          "end": 16.64
        }
      ]
    },
    {
      "id": "4.41.4",
      "mandala": 4,
      "sukta": 41,
      "rik": 4,
      "padas": [
        {
          "text": "इन्द्रा᳚ यु॒वं व᳚रुणा दि॒द्युम᳚स्मि॒न्नोजि᳚ष्ठमुग्रा॒ नि व᳚धिष्टं॒ वज्र᳚म् ।",
          "begin": 0.0,
          "end": 7.414
        },
        {
          "text": "यो नो᳚ दु॒रेवो᳚ वृ॒कति᳚र्द॒भीति॒स्तस्मि᳚न्मिमाथाम॒भिभू॒त्योजः᳚ ॥",
          "begin": 7.414,
          "end": 16.6
        }
      ]
    },
    {
      "id": "4.41.5",
      "mandala": 4,
      "sukta": 41,
      "rik": 5,
      "padas": [
        {
          "text": "इन्द्रा᳚ यु॒वं व᳚रुणा भू॒तम॒स्या धि॒यः प्रे॒तारा᳚ वृष॒भेव᳚ धे॒नोः ।",
          "begin": 0.0,
          "end": 9.098
        },
        {
          "text": "सा नो᳚ दुहीय॒द्यव᳚सेव ग॒त्वी स॒हस्र᳚धारा॒ पय᳚सा म॒ही गौः ॥",
          "begin": 9.098,
          "end": 16.4
        }
      ]
    },
    {
      "id": "4.41.6",
      "mandala": 4,
      "sukta": 41,
      "rik": 6,
      "padas": [
        {
          "text": "तो॒के हि॒ते तन᳚य उ॒र्वरा᳚सु॒ सूरो॒ दृशी᳚के॒ वृष᳚णश्च॒ पौंस्ये᳚ ।",
          "begin": 0.0,
          "end": 7.85
        },
        {
          "text": "इन्द्रा᳚ नो॒ अत्र॒ वरु᳚णा स्याता॒मवो᳚भिर्द॒स्मा परि᳚तक्म्यायाम् ॥",
          "begin": 7.85,
          "end": 16.8
        }
      ]
    },
    {
      "id": "4.41.7",
      "mandala": 4,
      "sukta": 41,
      "rik": 7,
      "padas": [
        {
          "text": "यु॒वामिद्ध्यव᳚से पू॒र्व्याय॒ परि॒ प्रभू᳚ती ग॒विषः᳚ स्वापी ।",
          "begin": 0.0,
          "end": 7.775
        },
        {
          "text": "वृ॒णी॒महे᳚ स॒ख्याय᳚ प्रि॒याय॒ शूरा॒ मंहि᳚ष्ठा पि॒तरे᳚व श॒म्भू ॥",
          "begin": 7.775,
          "end": 15.04
        }
      ]
    },
    {
      "id": "4.41.8",
      "mandala": 4,
      "sukta": 41,
      "rik": 8,
      "padas": [
        {
          "text": "ता वां॒ धियो॑व᳚से वाज॒यन्ती᳚रा॒जिं न ज᳚ग्मुर्युव॒यूः सु᳚दानू ।",
          "begin": 0.0,
          "end": 8.436
        },
        {
          "text": "श्रि॒ये न गाव॒ उप॒ सोम᳚मस्थु॒रिन्द्रं॒ गिरो॒ वरु᳚णं मे मनी॒षाः ॥",
          "begin": 8.436,
          "end": 15.2
        }
      ]
    },
    {
      "id": "4.41.9",
      "mandala": 4,
      "sukta": 41,
      "rik": 9,
      "padas": [
        {
          "text": "इ॒मा इन्द्रं॒ वरु᳚णं मे मनी॒षा अग्म॒न्नुप॒ द्रवि᳚णमि॒च्छमा᳚नाः ।",
          "begin": 0.0,
          "end": 8.385
        },
        {
          "text": "उपे᳚मस्थुर्जो॒ष्टार᳚ इव॒ वस्वो᳚ र॒घ्वीरि᳚व॒ श्रव᳚सो॒ भिक्ष᳚माणाः ॥",
          "begin": 8.385,
          "end": 17.36
        }
      ]
    },
    {
      "id": "4.41.10",
      "mandala": 4,
      "sukta": 41,
      "rik": 10,
      "padas": [
        {
          "text": "अश्व्य᳚स्य॒ त्मना॒ रथ्य᳚स्य पु॒ष्टेर्नित्य᳚स्य रा॒यः पत᳚यः स्याम ।",
          "begin": 0.0,
          "end": 7.982
        },
        {
          "text": "ता च᳚क्रा॒णा ऊ॒तिभि॒र्नव्य᳚सीभिरस्म॒त्रा रायो᳚ नि॒युतः᳚ सचन्ताम् ॥",
          "begin": 7.982,
          "end": 15.88
        }
      ]
    },
    {
      "id": "4.41.11",
      "mandala": 4,
      "sukta": 41,
      "rik": 11,
      "padas": [
        {
          "text": "आ नो᳚ बृहन्ता बृह॒तीभि᳚रू॒ती इन्द्र᳚ या॒तं व᳚रुण॒ वाज᳚सातौ ।",
          "begin": 0.0,
          "end": 8.192
        },
        {
          "text": "यद्दि॒द्यव॒ः पृत᳚नासु प्र॒क्रीळा॒न्तस्य᳚ वां स्याम सनि॒तार᳚ आ॒जेः ॥",
          "begin": 8.192,
          "end": 18.88
        }
      ]
    }
  ]
}