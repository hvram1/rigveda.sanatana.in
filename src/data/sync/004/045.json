{
  "mandala": 4,
  "sukta": 45,
  "verses": [
    {
      "id": "4.45.1",
      "mandala": 4,
      "sukta": 45,
      "rik": 1,
      "padas": [
        {
          "text": "ए॒ष स्य भा॒नुरुदि᳚यर्ति यु॒ज्यते॒ रथ॒ः परि᳚ज्मा दि॒वो अ॒स्य सान᳚वि ।",
          "begin": 0.0,
          "end": 8.489
        },
        {
          "text": "पृ॒क्षासो᳚ अस्मिन्मिथु॒ना अधि॒ त्रयो॒ दृति᳚स्तु॒रीयो॒ मधु᳚नो॒ वि र᳚प्शते ॥",
          "begin": 8.489,
          "end": 16.36
        }
      ]
    },
    {
      "id": "4.45.2",
      "mandala": 4,
      "sukta": 45,
      "rik": 2,
      "padas": [
        {
          "text": "उद्वां᳚ पृ॒क्षासो॒ मधु᳚मन्त ईरते॒ रथा॒ अश्वा᳚स उ॒षसो॒ व्यु᳚ष्टिषु ।",
          "begin": 0.0,
          "end": 8.442
        },
        {
          "text": "अ॒पो॒र्णु॒वन्त॒स्तम॒ आ परी᳚वृतं॒ स्व१॒᳚र्ण शु॒क्रं त॒न्वन्त॒ आ रजः᳚ ॥",
          "begin": 8.442,
          "end": 17.84
        }
      ]
    },
    {
      "id": "4.45.3",
      "mandala": 4,
      "sukta": 45,
      "rik": 3,
      "padas": [
        {
          "text": "मध्व᳚ः पिबतं मधु॒पेभि᳚रा॒सभि᳚रु॒त प्रि॒यं मधु᳚ने युञ्जाथां॒ रथ᳚म् ।",
          "begin": 0.0,
          "end": 7.368
        },
        {
          "text": "आ व᳚र्त॒निं मधु᳚ना जिन्वथस्प॒थो दृतिं᳚ वहेथे॒ मधु᳚मन्तमश्विना ॥",
          "begin": 7.368,
          "end": 15.36
        }
      ]
    },
    {
      "id": "4.45.4",
      "mandala": 4,
      "sukta": 45,
      "rik": 4,
      "padas": [
        {
          "text": "हं॒सासो॒ ये वां॒ मधु᳚मन्तो अ॒स्रिधो॒ हिर᳚ण्यपर्णा उ॒हुव᳚ उष॒र्बुधः᳚ ।",
          "begin": 0.0,
          "end": 9.528
        },
        {
          "text": "उ॒द॒प्रुतो᳚ म॒न्दिनो᳚ मन्दिनि॒स्पृशो॒ मध्वो॒ न मक्ष॒ः सव᳚नानि गच्छथः ॥",
          "begin": 9.528,
          "end": 17.44
        }
      ]
    },
    {
      "id": "4.45.5",
      "mandala": 4,
      "sukta": 45,
      "rik": 5,
      "padas": [
        {
          "text": "स्व॒ध्व॒रासो॒ मधु᳚मन्तो अ॒ग्नय᳚ उ॒स्रा ज᳚रन्ते॒ प्रति॒ वस्तो᳚र॒श्विना᳚ ।",
          "begin": 0.0,
          "end": 8.687
        },
        {
          "text": "यन्नि॒क्तह᳚स्तस्त॒रणि᳚र्विचक्ष॒णः सोमं᳚ सु॒षाव॒ मधु᳚मन्त॒मद्रि᳚भिः ॥",
          "begin": 8.687,
          "end": 17.0
        }
      ]
    },
    {
      "id": "4.45.6",
      "mandala": 4,
      "sukta": 45,
      "rik": 6,
      "padas": [
        {
          "text": "आ॒के॒नि॒पासो॒ अह᳚भि॒र्दवि᳚ध्वत॒ः स्व१॒᳚र्ण शु॒क्रं त॒न्वन्त॒ आ रजः᳚ ।",
          "begin": 0.0,
          "end": 9.429
        },
        {
          "text": "सूर᳚श्चि॒दश्वा᳚न्युयुजा॒न ई᳚यते॒ विश्वाँ॒ अनु᳚ स्व॒धया᳚ चेतथस्प॒थः ॥",
          "begin": 9.429,
          "end": 18.36
        }
      ]
    },
    {
      "id": "4.45.7",
      "mandala": 4,
      "sukta": 45,
      "rik": 7,
      "padas": [
        {
          "text": "प्र वा᳚मवोचमश्विना धियं॒धा रथ॒ः स्वश्वो᳚ अ॒जरो॒ यो अस्ति᳚ ।",
          "begin": 0.0,
          "end": 8.077
        },
        {
          "text": "येन᳚ स॒द्यः परि॒ रजां᳚सि या॒थो ह॒विष्म᳚न्तं त॒रणिं᳚ भो॒जमच्छ᳚ ॥",
          "begin": 8.077,
          "end": 19.04
        }
      ]
    }
  ]
}