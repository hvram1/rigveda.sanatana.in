{
  "mandala": 4,
  "sukta": 51,
  "verses": [
    {
      "id": "4.51.1",
      "mandala": 4,
      "sukta": 51,
      "rik": 1,
      "padas": [
        {
          "text": "इ॒दमु॒ त्यत्पु᳚रु॒तमं᳚ पु॒रस्ता॒ज्ज्योति॒स्तम᳚सो व॒युना᳚वदस्थात् ।",
          "begin": 0.0,
          "end": 8.568
        },
        {
          "text": "नू॒नं दि॒वो दु᳚हि॒तरो᳚ विभा॒तीर्गा॒तुं कृ᳚णवन्नु॒षसो॒ जना᳚य ॥",
          "begin": 8.568,
          "end": 17.04
        }
      ]
    },
    {
      "id": "4.51.2",
      "mandala": 4,
      "sukta": 51,
      "rik": 2,
      "padas": [
        {
          "text": "अस्थु᳚रु चि॒त्रा उ॒षसः᳚ पु॒रस्ता᳚न्मि॒ता इ᳚व॒ स्वर᳚वो॑ध्व॒रेषु᳚ ।",
          "begin": 0.0,
          "end": 8.344
        },
        {
          "text": "व्यू᳚ व्र॒जस्य॒ तम᳚सो॒ द्वारो॒च्छन्ती᳚रव्र॒ञ्छुच᳚यः पाव॒काः ॥",
          "begin": 8.344,
          "end": 16.36
        }
      ]
    },
    {
      "id": "4.51.3",
      "mandala": 4,
      "sukta": 51,
      "rik": 3,
      "padas": [
        {
          "text": "उ॒च्छन्ती᳚र॒द्य चि᳚तयन्त भो॒जान्रा᳚धो॒देया᳚यो॒षसो᳚ म॒घोनी᳚ः ।",
          "begin": 0.0,
          "end": 10.13
        },
        {
          "text": "अ॒चि॒त्रे अ॒न्तः प॒णयः᳚ सस॒न्त्वबु᳚ध्यमाना॒स्तम᳚सो॒ विम᳚ध्ये ॥",
          "begin": 10.13,
          "end": 17.12
        }
      ]
    },
    {
      "id": "4.51.4",
      "mandala": 4,
      "sukta": 51,
      "rik": 4,
      "padas": [
        {
          "text": "कु॒वित्स दे᳚वीः स॒नयो॒ नवो᳚ वा॒ यामो᳚ बभू॒यादु᳚षसो वो अ॒द्य ।",
          "begin": 0.0,
          "end": 9.702
        },
        {
          "text": "येना॒ नव᳚ग्वे॒ अङ्गि᳚रे॒ दश᳚ग्वे स॒प्तास्ये᳚ रेवती रे॒वदू॒ष ॥",
          "begin": 9.702,
          "end": 17.64
        }
      ]
    },
    {
      "id": "4.51.5",
      "mandala": 4,
      "sukta": 51,
      "rik": 5,
      "padas": [
        {
          "text": "यू॒यं हि दे᳚वीरृत॒युग्भि॒रश्वै᳚ः परिप्रया॒थ भुव᳚नानि स॒द्यः ।",
          "begin": 0.0,
          "end": 8.68
        },
        {
          "text": "प्र॒बो॒धय᳚न्तीरुषसः स॒सन्तं᳚ द्वि॒पाच्चतु᳚ष्पाच्च॒रथा᳚य जी॒वम् ॥",
          "begin": 8.68,
          "end": 17.44
        }
      ]
    },
    {
      "id": "4.51.6",
      "mandala": 4,
      "sukta": 51,
      "rik": 6,
      "padas": [
        {
          "text": "क्व᳚ स्विदासां कत॒मा पु᳚रा॒णी यया᳚ वि॒धाना᳚ विद॒धुरृ᳚भू॒णाम् ।",
          "begin": 0.0,
          "end": 9.133
        },
        {
          "text": "शुभं॒ यच्छु॒भ्रा उ॒षस॒श्चर᳚न्ति॒ न वि ज्ञा᳚यन्ते स॒दृशी᳚रजु॒र्याः ॥",
          "begin": 9.133,
          "end": 17.52
        }
      ]
    },
    {
      "id": "4.51.7",
      "mandala": 4,
      "sukta": 51,
      "rik": 7,
      "padas": [
        {
          "text": "ता घा॒ ता भ॒द्रा उ॒षसः᳚ पु॒रासु᳚रभि॒ष्टिद्यु᳚म्ना ऋ॒तजा᳚तसत्याः ।",
          "begin": 0.0,
          "end": 8.761
        },
        {
          "text": "यास्वी᳚जा॒नः श᳚शमा॒न उ॒क्थैः स्तु॒वञ्छंस॒न्द्रवि᳚णं स॒द्य आप᳚ ॥",
          "begin": 8.761,
          "end": 16.92
        }
      ]
    },
    {
      "id": "4.51.8",
      "mandala": 4,
      "sukta": 51,
      "rik": 8,
      "padas": [
        {
          "text": "ता आ च᳚रन्ति सम॒ना पु॒रस्ता᳚त्समा॒नतः᳚ सम॒ना प᳚प्रथा॒नाः ।",
          "begin": 0.0,
          "end": 8.689
        },
        {
          "text": "ऋ॒तस्य᳚ दे॒वीः सद᳚सो बुधा॒ना गवां॒ न सर्गा᳚ उ॒षसो᳚ जरन्ते ॥",
          "begin": 8.689,
          "end": 16.52
        }
      ]
    },
    {
      "id": "4.51.9",
      "mandala": 4,
      "sukta": 51,
      "rik": 9,
      "padas": [
        {
          "text": "ता इन्न्वे॒३॒᳚व स᳚म॒ना स᳚मा॒नीरमी᳚तवर्णा उ॒षस᳚श्चरन्ति ।",
          "begin": 0.0,
          "end": 10.225
        },
        {
          "text": "गूह᳚न्ती॒रभ्व॒मसि᳚तं॒ रुश᳚द्भिः शु॒क्रास्त॒नूभि॒ः शुच᳚यो रुचा॒नाः ॥",
          "begin": 10.225,
          "end": 18.28
        }
      ]
    },
    {
      "id": "4.51.10",
      "mandala": 4,
      "sukta": 51,
      "rik": 10,
      "padas": [
        {
          "text": "र॒यिं दि᳚वो दुहितरो विभा॒तीः प्र॒जाव᳚न्तं यच्छता॒स्मासु᳚ देवीः ।",
          "begin": 0.0,
          "end": 8.765
        },
        {
          "text": "स्यो॒नादा वः᳚ प्रति॒बुध्य᳚मानाः सु॒वीर्य᳚स्य॒ पत᳚यः स्याम ॥",
          "begin": 8.765,
          "end": 15.28
        }
      ]
    },
    {
      "id": "4.51.11",
      "mandala": 4,
      "sukta": 51,
      "rik": 11,
      "padas": [
        {
          "text": "तद्वो᳚ दिवो दुहितरो विभा॒तीरुप᳚ ब्रुव उषसो य॒ज्ञके᳚तुः ।",
          "begin": 0.0,
          "end": 7.367
        },
        {
          "text": "व॒यं स्या᳚म य॒शसो॒ जने᳚षु॒ तद्द्यौश्च᳚ ध॒त्तां पृ᳚थि॒वी च᳚ दे॒वी ॥",
          "begin": 7.367,
          "end": 18.16
        }
      ]
    }
  ]
}