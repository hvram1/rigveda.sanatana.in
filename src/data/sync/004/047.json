{
  "mandala": 4,
  "sukta": 47,
  "verses": [
    {
      "id": "4.47.1",
      "mandala": 4,
      "sukta": 47,
      "rik": 1,
      "padas": [
        {
          "text": "वायो᳚ शु॒क्रो अ᳚यामि ते॒ मध्वो॒ अग्रं॒ दिवि᳚ष्टिषु ।",
          "begin": 0.0,
          "end": 7.439
        },
        {
          "text": "आ या᳚हि॒ सोम᳚पीतये स्पा॒र्हो दे᳚व नि॒युत्व᳚ता ॥",
          "begin": 7.439,
          "end": 15.2
        }
      ]
    },
    {
      "id": "4.47.2",
      "mandala": 4,
      "sukta": 47,
      "rik": 2,
      "padas": [
        {
          "text": "इन्द्र᳚श्च वायवेषां॒ सोमा᳚नां पी॒तिम᳚र्हथः ।",
          "begin": 0.0,
          "end": 6.535
        },
        {
          "text": "यु॒वां हि यन्तीन्द᳚वो नि॒म्नमापो॒ न स॒ध्र्य᳚क् ॥",
          "begin": 6.535,
          "end": 12.56
        }
      ]
    },
    {
      "id": "4.47.3",
      "mandala": 4,
      "sukta": 47,
      "rik": 3,
      "padas": [
        {
          "text": "वाय॒विन्द्र᳚श्च शु॒ष्मिणा᳚ स॒रथं᳚ शवसस्पती ।",
          "begin": 0.0,
          "end": 5.039
        },
        {
          "text": "नि॒युत्व᳚न्ता न ऊ॒तय॒ आ या᳚तं॒ सोम᳚पीतये ॥",
          "begin": 5.039,
          "end": 12.72
        }
      ]
    },
    {
      "id": "4.47.4",
      "mandala": 4,
      "sukta": 47,
      "rik": 4,
      "padas": [
        {
          "text": "या वां॒ सन्ति᳚ पुरु॒स्पृहो᳚ नि॒युतो᳚ दा॒शुषे᳚ नरा ।",
          "begin": 0.0,
          "end": 7.886
        },
        {
          "text": "अ॒स्मे ता य᳚ज्ञवाह॒सेन्द्र᳚वायू॒ नि य᳚च्छतम् ॥",
          "begin": 7.886,
          "end": 14.76
        }
      ]
    }
  ]
}