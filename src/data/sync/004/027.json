{
  "mandala": 4,
  "sukta": 27,
  "verses": [
    {
      "id": "4.27.1",
      "mandala": 4,
      "sukta": 27,
      "rik": 1,
      "padas": [
        {
          "text": "गर्भे॒ नु सन्नन्वे᳚षामवेदम॒हं दे॒वानां॒ जनि᳚मानि॒ विश्वा᳚ ।",
          "begin": 0.0,
          "end": 9.103
        },
        {
          "text": "श॒तं मा॒ पुर॒ आय᳚सीररक्ष॒न्नध᳚ श्ये॒नो ज॒वसा॒ निर᳚दीयम् ॥",
          "begin": 9.103,
          "end": 15.56
        }
      ]
    },
    {
      "id": "4.27.2",
      "mandala": 4,
      "sukta": 27,
      "rik": 2,
      "padas": [
        {
          "text": "न घा॒ स मामप॒ जोषं᳚ जभारा॒भीमा᳚स॒ त्वक्ष᳚सा वी॒र्ये᳚ण ।",
          "begin": 0.0,
          "end": 9.169
        },
        {
          "text": "ई॒र्मा पुरं᳚धिरजहा॒दरा᳚तीरु॒त वाताँ᳚ अतर॒च्छूशु᳚वानः ॥",
          "begin": 9.169,
          "end": 16.84
        }
      ]
    },
    {
      "id": "4.27.3",
      "mandala": 4,
      "sukta": 27,
      "rik": 3,
      "padas": [
        {
          "text": "अव॒ यच्छ्ये॒नो अस्व᳚नी॒दध॒ द्योर्वि यद्यदि॒ वात᳚ ऊ॒हुः पुरं᳚धिम् ।",
          "begin": 0.0,
          "end": 8.351
        },
        {
          "text": "सृ॒जद्यद᳚स्मा॒ अव᳚ ह क्षि॒पज्ज्यां कृ॒शानु॒रस्ता॒ मन᳚सा भुर॒ण्यन् ॥",
          "begin": 8.351,
          "end": 15.48
        }
      ]
    },
    {
      "id": "4.27.4",
      "mandala": 4,
      "sukta": 27,
      "rik": 4,
      "padas": [
        {
          "text": "ऋ॒जि॒प्य ई॒मिन्द्रा᳚वतो॒ न भु॒ज्युं श्ये॒नो ज᳚भार बृह॒तो अधि॒ ष्णोः ।",
          "begin": 0.0,
          "end": 7.481
        },
        {
          "text": "अ॒न्तः प᳚तत्पत॒त्र्य᳚स्य प॒र्णमध॒ याम᳚नि॒ प्रसि᳚तस्य॒ तद्वेः ॥",
          "begin": 7.481,
          "end": 14.52
        }
      ]
    },
    {
      "id": "4.27.5",
      "mandala": 4,
      "sukta": 27,
      "rik": 5,
      "padas": [
        {
          "text": "अध᳚ श्वे॒तं क॒लशं॒ गोभि᳚र॒क्तमा᳚पिप्या॒नं म॒घवा᳚ शु॒क्रमन्ध᳚ः ।",
          "begin": 0.0,
          "end": 7.61
        },
        {
          "text": "अ॒ध्व॒र्युभि॒ः प्रय᳚तं॒ मध्वो॒ अग्र॒मिन्द्रो॒ मदा᳚य॒ प्रति᳚ ध॒त्पिब᳚ध्यै॒ शूरो॒ मदा᳚य॒ प्रति᳚ ध॒त्पिब᳚ध्यै ॥",
          "begin": 7.61,
          "end": 20.84
        }
      ]
    }
  ]
}