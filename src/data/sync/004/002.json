{
  "mandala": 4,
  "sukta": 2,
  "verses": [
    {
      "id": "4.2.1",
      "mandala": 4,
      "sukta": 2,
      "rik": 1,
      "padas": [
        {
          "text": "यो मर्त्ये᳚ष्व॒मृत᳚ ऋ॒तावा᳚ दे॒वो दे॒वेष्व᳚र॒तिर्नि॒धायि᳚ ।",
          "begin": 0.0,
          "end": 6.826
        },
        {
          "text": "होता॒ यजि᳚ष्ठो म॒ह्ना शु॒चध्यै᳚ ह॒व्यैर॒ग्निर्मनु᳚ष ईर॒यध्यै᳚ ॥",
          "begin": 6.826,
          "end": 16.92
        }
      ]
    },
    {
      "id": "4.2.2",
      "mandala": 4,
      "sukta": 2,
      "rik": 2,
      "padas": [
        {
          "text": "इ॒ह त्वं सू᳚नो सहसो नो अ॒द्य जा॒तो जा॒ताँ उ॒भयाँ᳚ अ॒न्तर᳚ग्ने ।",
          "begin": 0.0,
          "end": 10.031
        },
        {
          "text": "दू॒त ई᳚यसे युयुजा॒न ऋ᳚ष्व ऋजुमु॒ष्कान्वृष᳚णः शु॒क्राँश्च᳚ ॥",
          "begin": 10.031,
          "end": 17.48
        }
      ]
    },
    {
      "id": "4.2.3",
      "mandala": 4,
      "sukta": 2,
      "rik": 3,
      "padas": [
        {
          "text": "अत्या᳚ वृध॒स्नू रोहि᳚ता घृ॒तस्नू᳚ ऋ॒तस्य᳚ मन्ये॒ मन᳚सा॒ जवि᳚ष्ठा ।",
          "begin": 0.0,
          "end": 9.476
        },
        {
          "text": "अ॒न्तरी᳚यसे अरु॒षा यु᳚जा॒नो यु॒ष्माँश्च᳚ दे॒वान्विश॒ आ च॒ मर्ता᳚न् ॥",
          "begin": 9.476,
          "end": 17.68
        }
      ]
    },
    {
      "id": "4.2.4",
      "mandala": 4,
      "sukta": 2,
      "rik": 4,
      "padas": [
        {
          "text": "अ॒र्य॒मणं॒ वरु᳚णं मि॒त्रमे᳚षा॒मिन्द्रा॒विष्णू᳚ म॒रुतो᳚ अ॒श्विनो॒त ।",
          "begin": 0.0,
          "end": 8.825
        },
        {
          "text": "स्वश्वो᳚ अग्ने सु॒रथः᳚ सु॒राधा॒ एदु᳚ वह सुह॒विषे॒ जना᳚य ॥",
          "begin": 8.825,
          "end": 16.24
        }
      ]
    },
    {
      "id": "4.2.5",
      "mandala": 4,
      "sukta": 2,
      "rik": 5,
      "padas": [
        {
          "text": "गोमाँ᳚ अ॒ग्ने॑वि᳚माँ अ॒श्वी य॒ज्ञो नृ॒वत्स᳚खा॒ सद॒मिद᳚प्रमृ॒ष्यः ।",
          "begin": 0.0,
          "end": 8.146
        },
        {
          "text": "इळा᳚वाँ ए॒षो अ᳚सुर प्र॒जावा᳚न्दी॒र्घो र॒यिः पृ᳚थुबु॒ध्नः स॒भावा᳚न् ॥",
          "begin": 8.146,
          "end": 18.44
        }
      ]
    },
    {
      "id": "4.2.6",
      "mandala": 4,
      "sukta": 2,
      "rik": 6,
      "padas": [
        {
          "text": "यस्त᳚ इ॒ध्मं ज॒भर᳚त्सिष्विदा॒नो मू॒र्धानं᳚ वा त॒तप᳚ते त्वा॒या ।",
          "begin": 0.0,
          "end": 5.902
        },
        {
          "text": "भुव॒स्तस्य॒ स्वत᳚वाँः पा॒युर᳚ग्ने॒ विश्व᳚स्मात्सीमघाय॒त उ᳚रुष्य ॥",
          "begin": 5.902,
          "end": 15.96
        }
      ]
    },
    {
      "id": "4.2.7",
      "mandala": 4,
      "sukta": 2,
      "rik": 7,
      "padas": [
        {
          "text": "यस्ते॒ भरा॒दन्नि᳚यते चि॒दन्नं᳚ नि॒शिष᳚न्म॒न्द्रमति᳚थिमु॒दीर᳚त् ।",
          "begin": 0.0,
          "end": 7.458
        },
        {
          "text": "आ दे᳚व॒युरि॒नध᳚ते दुरो॒णे तस्मि᳚न्र॒यिर्ध्रु॒वो अ᳚स्तु॒ दास्वा᳚न् ॥",
          "begin": 7.458,
          "end": 16.8
        }
      ]
    },
    {
      "id": "4.2.8",
      "mandala": 4,
      "sukta": 2,
      "rik": 8,
      "padas": [
        {
          "text": "यस्त्वा᳚ दो॒षा य उ॒षसि᳚ प्र॒शंसा᳚त्प्रि॒यं वा᳚ त्वा कृ॒णव᳚ते ह॒विष्मा᳚न् ।",
          "begin": 0.0,
          "end": 10.286
        },
        {
          "text": "अश्वो॒ न स्वे दम॒ आ हे॒म्यावा॒न्तमंह᳚सः पीपरो दा॒श्वांस᳚म् ॥",
          "begin": 10.286,
          "end": 18.28
        }
      ]
    },
    {
      "id": "4.2.9",
      "mandala": 4,
      "sukta": 2,
      "rik": 9,
      "padas": [
        {
          "text": "यस्तुभ्य᳚मग्ने अ॒मृता᳚य॒ दाश॒द्दुव॒स्त्वे कृ॒णव᳚ते य॒तस्रु᳚क् ।",
          "begin": 0.0,
          "end": 6.815
        },
        {
          "text": "न स रा॒या श᳚शमा॒नो वि यो᳚ष॒न्नैन॒मंह॒ः परि᳚ वरदघा॒योः ॥",
          "begin": 6.815,
          "end": 15.44
        }
      ]
    },
    {
      "id": "4.2.10",
      "mandala": 4,
      "sukta": 2,
      "rik": 10,
      "padas": [
        {
          "text": "यस्य॒ त्वम᳚ग्ने अध्व॒रं जुजो᳚षो दे॒वो मर्त᳚स्य॒ सुधि᳚तं॒ ररा᳚णः ।",
          "begin": 0.0,
          "end": 8.903
        },
        {
          "text": "प्री॒तेद᳚स॒द्धोत्रा॒ सा य᳚वि॒ष्ठासा᳚म॒ यस्य᳚ विध॒तो वृ॒धासः᳚ ॥",
          "begin": 8.903,
          "end": 16.68
        }
      ]
    },
    {
      "id": "4.2.11",
      "mandala": 4,
      "sukta": 2,
      "rik": 11,
      "padas": [
        {
          "text": "चित्ति॒मचि᳚त्तिं चिनव॒द्वि वि॒द्वान्पृ॒ष्ठेव᳚ वी॒ता वृ᳚जि॒ना च॒ मर्ता᳚न् ।",
          "begin": 0.0,
          "end": 9.057
        },
        {
          "text": "रा॒ये च᳚ नः स्वप॒त्याय᳚ देव॒ दितिं᳚ च॒ रास्वादि᳚तिमुरुष्य ॥",
          "begin": 9.057,
          "end": 14.4
        }
      ]
    },
    {
      "id": "4.2.12",
      "mandala": 4,
      "sukta": 2,
      "rik": 12,
      "padas": [
        {
          "text": "क॒विं श᳚शासुः क॒वयो॑द᳚ब्धा निधा॒रय᳚न्तो॒ दुर्या᳚स्वा॒योः ।",
          "begin": 0.0,
          "end": 8.426
        },
        {
          "text": "अत॒स्त्वं दृश्याँ᳚ अग्न ए॒तान्प॒ड्भिः प᳚श्ये॒रद्भु᳚ताँ अ॒र्य एवै᳚ः ॥",
          "begin": 8.426,
          "end": 17.24
        }
      ]
    },
    {
      "id": "4.2.13",
      "mandala": 4,
      "sukta": 2,
      "rik": 13,
      "padas": [
        {
          "text": "त्वम᳚ग्ने वा॒घते᳚ सु॒प्रणी᳚तिः सु॒तसो᳚माय विध॒ते य᳚विष्ठ ।",
          "begin": 0.0,
          "end": 7.634
        },
        {
          "text": "रत्नं᳚ भर शशमा॒नाय᳚ घृष्वे पृ॒थु श्च॒न्द्रमव᳚से चर्षणि॒प्राः ॥",
          "begin": 7.634,
          "end": 16.08
        }
      ]
    },
    {
      "id": "4.2.14",
      "mandala": 4,
      "sukta": 2,
      "rik": 14,
      "padas": [
        {
          "text": "अधा᳚ ह॒ यद्व॒यम᳚ग्ने त्वा॒या प॒ड्भिर्हस्ते᳚भिश्चकृ॒मा त॒नूभि᳚ः ।",
          "begin": 0.0,
          "end": 9.404
        },
        {
          "text": "रथं॒ न क्रन्तो॒ अप᳚सा भु॒रिजो᳚रृ॒तं ये᳚मुः सु॒ध्य᳚ आशुषा॒णाः ॥",
          "begin": 9.404,
          "end": 17.6
        }
      ]
    },
    {
      "id": "4.2.15",
      "mandala": 4,
      "sukta": 2,
      "rik": 15,
      "padas": [
        {
          "text": "अधा᳚ मा॒तुरु॒षसः᳚ स॒प्त विप्रा॒ जाये᳚महि प्रथ॒मा वे॒धसो॒ नॄन् ।",
          "begin": 0.0,
          "end": 9.185
        },
        {
          "text": "दि॒वस्पु॒त्रा अङ्गि᳚रसो भवे॒माद्रिं᳚ रुजेम ध॒निनं᳚ शु॒चन्त᳚ः ॥",
          "begin": 9.185,
          "end": 17.08
        }
      ]
    },
    {
      "id": "4.2.16",
      "mandala": 4,
      "sukta": 2,
      "rik": 16,
      "padas": [
        {
          "text": "अधा॒ यथा᳚ नः पि॒तर॒ः परा᳚सः प्र॒त्नासो᳚ अग्न ऋ॒तमा᳚शुषा॒णाः ।",
          "begin": 0.0,
          "end": 9.859
        },
        {
          "text": "शुचीद᳚य॒न्दीधि᳚तिमुक्थ॒शास॒ः क्षामा᳚ भि॒न्दन्तो᳚ अरु॒णीरप᳚ व्रन् ॥",
          "begin": 9.859,
          "end": 18.76
        }
      ]
    },
    {
      "id": "4.2.17",
      "mandala": 4,
      "sukta": 2,
      "rik": 17,
      "padas": [
        {
          "text": "सु॒कर्मा᳚णः सु॒रुचो᳚ देव॒यन्तो॑यो॒ न दे॒वा जनि᳚मा॒ धम᳚न्तः ।",
          "begin": 0.0,
          "end": 6.648
        },
        {
          "text": "शु॒चन्तो᳚ अ॒ग्निं व᳚वृ॒धन्त॒ इन्द्र᳚मू॒र्वं गव्यं᳚ परि॒षद᳚न्तो अग्मन् ॥",
          "begin": 6.648,
          "end": 18.04
        }
      ]
    },
    {
      "id": "4.2.18",
      "mandala": 4,
      "sukta": 2,
      "rik": 18,
      "padas": [
        {
          "text": "आ यू॒थेव᳚ क्षु॒मति᳚ प॒श्वो अ᳚ख्यद्दे॒वानां॒ यज्जनि॒मान्त्यु᳚ग्र ।",
          "begin": 0.0,
          "end": 7.961
        },
        {
          "text": "मर्ता᳚नां चिदु॒र्वशी᳚रकृप्रन्वृ॒धे चि᳚द॒र्य उप᳚रस्या॒योः ॥",
          "begin": 7.961,
          "end": 16.76
        }
      ]
    },
    {
      "id": "4.2.19",
      "mandala": 4,
      "sukta": 2,
      "rik": 19,
      "padas": [
        {
          "text": "अक᳚र्म ते॒ स्वप᳚सो अभूम ऋ॒तम᳚वस्रन्नु॒षसो᳚ विभा॒तीः ।",
          "begin": 0.0,
          "end": 8.851
        },
        {
          "text": "अनू᳚नम॒ग्निं पु᳚रु॒धा सु᳚श्च॒न्द्रं दे॒वस्य॒ मर्मृ᳚जत॒श्चारु॒ चक्षु᳚ः ॥",
          "begin": 8.851,
          "end": 16.76
        }
      ]
    },
    {
      "id": "4.2.20",
      "mandala": 4,
      "sukta": 2,
      "rik": 20,
      "padas": [
        {
          "text": "ए॒ता ते᳚ अग्न उ॒चथा᳚नि वे॒धो॑वो᳚चाम क॒वये॒ ता जु᳚षस्व ।",
          "begin": 0.0,
          "end": 8.816
        },
        {
          "text": "उच्छो᳚चस्व कृणु॒हि वस्य᳚सो नो म॒हो रा॒यः पु᳚रुवार॒ प्र य᳚न्धि ॥",
          "begin": 8.816,
          "end": 17.6
        }
      ]
    }
  ]
}