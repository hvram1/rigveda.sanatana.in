{
  "mandala": 4,
  "sukta": 25,
  "verses": [
    {
      "id": "4.25.1",
      "mandala": 4,
      "sukta": 25,
      "rik": 1,
      "padas": [
        {
          "text": "को अ॒द्य नर्यो᳚ दे॒वका᳚म उ॒शन्निन्द्र᳚स्य स॒ख्यं जु᳚जोष ।",
          "begin": 0.0,
          "end": 9.011
        },
        {
          "text": "को वा᳚ म॒हे॑व᳚से॒ पार्या᳚य॒ समि᳚द्धे अ॒ग्नौ सु॒तसो᳚म ईट्टे ॥",
          "begin": 9.011,
          "end": 17.96
        }
      ]
    },
    {
      "id": "4.25.2",
      "mandala": 4,
      "sukta": 25,
      "rik": 2,
      "padas": [
        {
          "text": "को ना᳚नाम॒ वच᳚सा सो॒म्याय᳚ मना॒युर्वा᳚ भवति॒ वस्त᳚ उ॒स्राः ।",
          "begin": 0.0,
          "end": 8.53
        },
        {
          "text": "क इन्द्र᳚स्य॒ युज्यं॒ कः स᳚खि॒त्वं को भ्रा॒त्रं व᳚ष्टि क॒वये॒ क ऊ॒ती ॥",
          "begin": 8.53,
          "end": 15.48
        }
      ]
    },
    {
      "id": "4.25.3",
      "mandala": 4,
      "sukta": 25,
      "rik": 3,
      "padas": [
        {
          "text": "को दे॒वाना॒मवो᳚ अ॒द्या वृ᳚णीते॒ क आ᳚दि॒त्याँ अदि᳚तिं॒ ज्योति᳚रीट्टे ।",
          "begin": 0.0,
          "end": 8.644
        },
        {
          "text": "कस्या॒श्विना॒विन्द्रो᳚ अ॒ग्निः सु॒तस्यां॒शोः पि᳚बन्ति॒ मन॒सावि᳚वेनम् ॥",
          "begin": 8.644,
          "end": 16.92
        }
      ]
    },
    {
      "id": "4.25.4",
      "mandala": 4,
      "sukta": 25,
      "rik": 4,
      "padas": [
        {
          "text": "तस्मा᳚ अ॒ग्निर्भार᳚त॒ः शर्म᳚ यंस॒ज्ज्योक्प᳚श्या॒त्सूर्य᳚मु॒च्चर᳚न्तम् ।",
          "begin": 0.0,
          "end": 8.63
        },
        {
          "text": "य इन्द्रा᳚य सु॒नवा॒मेत्याह॒ नरे॒ नर्या᳚य॒ नृत᳚माय नृ॒णाम् ॥",
          "begin": 8.63,
          "end": 16.16
        }
      ]
    },
    {
      "id": "4.25.5",
      "mandala": 4,
      "sukta": 25,
      "rik": 5,
      "padas": [
        {
          "text": "न तं जि᳚नन्ति ब॒हवो॒ न द॒भ्रा उ॒र्व᳚स्मा॒ अदि᳚ति॒ः शर्म᳚ यंसत् ।",
          "begin": 0.0,
          "end": 6.884
        },
        {
          "text": "प्रि॒यः सु॒कृत्प्रि॒य इन्द्रे᳚ मना॒युः प्रि॒यः सु᳚प्रा॒वीः प्रि॒यो अ᳚स्य सो॒मी ॥",
          "begin": 6.884,
          "end": 15.48
        }
      ]
    },
    {
      "id": "4.25.6",
      "mandala": 4,
      "sukta": 25,
      "rik": 6,
      "padas": [
        {
          "text": "सु॒प्रा॒व्य᳚ः प्राशु॒षाळे॒ष वी॒रः सुष्वे᳚ः प॒क्तिं कृ᳚णुते॒ केव॒लेन्द्र᳚ः ।",
          "begin": 0.0,
          "end": 9.305
        },
        {
          "text": "नासु᳚ष्वेरा॒पिर्न सखा॒ न जा॒मिर्दु᳚ष्प्रा॒व्यो᳚॑वह॒न्तेदवा᳚चः ॥",
          "begin": 9.305,
          "end": 16.56
        }
      ]
    },
    {
      "id": "4.25.7",
      "mandala": 4,
      "sukta": 25,
      "rik": 7,
      "padas": [
        {
          "text": "न रे॒वता᳚ प॒णिना᳚ स॒ख्यमिन्द्रो॑सु᳚न्वता सुत॒पाः सं गृ᳚णीते ।",
          "begin": 0.0,
          "end": 8.715
        },
        {
          "text": "आस्य॒ वेदः᳚ खि॒दति॒ हन्ति᳚ न॒ग्नं वि सुष्व᳚ये प॒क्तये॒ केव᳚लो भूत् ॥",
          "begin": 8.715,
          "end": 15.84
        }
      ]
    },
    {
      "id": "4.25.8",
      "mandala": 4,
      "sukta": 25,
      "rik": 8,
      "padas": [
        {
          "text": "इन्द्रं॒ परे॑व᳚रे मध्य॒मास॒ इन्द्रं॒ यान्तो॑व᳚सितास॒ इन्द्र᳚म् ।",
          "begin": 0.0,
          "end": 7.97
        },
        {
          "text": "इन्द्रं᳚ क्षि॒यन्त᳚ उ॒त युध्य᳚माना॒ इन्द्रं॒ नरो᳚ वाज॒यन्तो᳚ हवन्ते ॥",
          "begin": 7.97,
          "end": 17.8
        }
      ]
    }
  ]
}