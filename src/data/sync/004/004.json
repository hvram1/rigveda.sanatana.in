{
  "mandala": 4,
  "sukta": 4,
  "verses": [
    {
      "id": "4.4.1",
      "mandala": 4,
      "sukta": 4,
      "rik": 1,
      "padas": [
        {
          "text": "कृ॒णु॒ष्व पाज॒ः प्रसि᳚तिं॒ न पृ॒थ्वीं या॒हि राजे॒वाम᳚वाँ॒ इभे᳚न ।",
          "begin": 0.0,
          "end": 9.152
        },
        {
          "text": "तृ॒ष्वीमनु॒ प्रसि᳚तिं द्रूणा॒नो॑स्ता᳚सि॒ विध्य᳚ र॒क्षस॒स्तपि᳚ष्ठैः ॥",
          "begin": 9.152,
          "end": 16.76
        }
      ]
    },
    {
      "id": "4.4.2",
      "mandala": 4,
      "sukta": 4,
      "rik": 2,
      "padas": [
        {
          "text": "तव᳚ भ्र॒मास᳚ आशु॒या प᳚त॒न्त्यनु᳚ स्पृश धृष॒ता शोशु᳚चानः ।",
          "begin": 0.0,
          "end": 7.445
        },
        {
          "text": "तपूं᳚ष्यग्ने जु॒ह्वा᳚ पतं॒गानसं᳚दितो॒ वि सृ᳚ज॒ विष्व᳚गु॒ल्काः ॥",
          "begin": 7.445,
          "end": 15.2
        }
      ]
    },
    {
      "id": "4.4.3",
      "mandala": 4,
      "sukta": 4,
      "rik": 3,
      "padas": [
        {
          "text": "प्रति॒ स्पशो॒ वि सृ᳚ज॒ तूर्णि᳚तमो॒ भवा᳚ पा॒युर्वि॒शो अ॒स्या अद᳚ब्धः ।",
          "begin": 0.0,
          "end": 10.869
        },
        {
          "text": "यो नो᳚ दू॒रे अ॒घशं᳚सो॒ यो अन्त्यग्ने॒ माकि᳚ष्टे॒ व्यथि॒रा द᳚धर्षीत् ॥",
          "begin": 10.869,
          "end": 18.56
        }
      ]
    },
    {
      "id": "4.4.4",
      "mandala": 4,
      "sukta": 4,
      "rik": 4,
      "padas": [
        {
          "text": "उद᳚ग्ने तिष्ठ॒ प्रत्या त᳚नुष्व॒ न्य१॒᳚मित्राँ᳚ ओषतात्तिग्महेते ।",
          "begin": 0.0,
          "end": 9.491
        },
        {
          "text": "यो नो॒ अरा᳚तिं समिधान च॒क्रे नी॒चा तं ध᳚क्ष्यत॒सं न शुष्क᳚म् ॥",
          "begin": 9.491,
          "end": 17.84
        }
      ]
    },
    {
      "id": "4.4.5",
      "mandala": 4,
      "sukta": 4,
      "rik": 5,
      "padas": [
        {
          "text": "ऊ॒र्ध्वो भ᳚व॒ प्रति᳚ वि॒ध्याध्य॒स्मदा॒विष्कृ᳚णुष्व॒ दैव्या᳚न्यग्ने ।",
          "begin": 0.0,
          "end": 8.889
        },
        {
          "text": "अव᳚ स्थि॒रा त᳚नुहि यातु॒जूनां᳚ जा॒मिमजा᳚मिं॒ प्र मृ᳚णीहि॒ शत्रू᳚न् ॥",
          "begin": 8.889,
          "end": 16.84
        }
      ]
    },
    {
      "id": "4.4.6",
      "mandala": 4,
      "sukta": 4,
      "rik": 6,
      "padas": [
        {
          "text": "स ते᳚ जानाति सुम॒तिं य᳚विष्ठ॒ य ईव᳚ते॒ ब्रह्म᳚णे गा॒तुमैर᳚त् ।",
          "begin": 0.0,
          "end": 8.815
        },
        {
          "text": "विश्वा᳚न्यस्मै सु॒दिना᳚नि रा॒यो द्यु॒म्नान्य॒र्यो वि दुरो᳚ अ॒भि द्यौ᳚त् ॥",
          "begin": 8.815,
          "end": 18.24
        }
      ]
    },
    {
      "id": "4.4.7",
      "mandala": 4,
      "sukta": 4,
      "rik": 7,
      "padas": [
        {
          "text": "सेद᳚ग्ने अस्तु सु॒भगः᳚ सु॒दानु॒र्यस्त्वा॒ नित्ये᳚न ह॒विषा॒ य उ॒क्थैः ।",
          "begin": 0.0,
          "end": 8.581
        },
        {
          "text": "पिप्री᳚षति॒ स्व आयु᳚षि दुरो॒णे विश्वेद᳚स्मै सु॒दिना॒ सास᳚दि॒ष्टिः ॥",
          "begin": 8.581,
          "end": 16.8
        }
      ]
    },
    {
      "id": "4.4.8",
      "mandala": 4,
      "sukta": 4,
      "rik": 8,
      "padas": [
        {
          "text": "अर्चा᳚मि ते सुम॒तिं घोष्य॒र्वाक्सं ते᳚ वा॒वाता᳚ जरतामि॒यं गीः ।",
          "begin": 0.0,
          "end": 9.63
        },
        {
          "text": "स्वश्वा᳚स्त्वा सु॒रथा᳚ मर्जयेमा॒स्मे क्ष॒त्राणि᳚ धारये॒रनु॒ द्यून् ॥",
          "begin": 9.63,
          "end": 19.24
        }
      ]
    },
    {
      "id": "4.4.9",
      "mandala": 4,
      "sukta": 4,
      "rik": 9,
      "padas": [
        {
          "text": "इ॒ह त्वा॒ भूर्या च᳚रे॒दुप॒ त्मन्दोषा᳚वस्तर्दीदि॒वांस॒मनु॒ द्यून् ।",
          "begin": 0.0,
          "end": 8.152
        },
        {
          "text": "क्रीळ᳚न्तस्त्वा सु॒मन᳚सः सपेमा॒भि द्यु॒म्ना त᳚स्थि॒वांसो॒ जना᳚नाम् ॥",
          "begin": 8.152,
          "end": 17.88
        }
      ]
    },
    {
      "id": "4.4.10",
      "mandala": 4,
      "sukta": 4,
      "rik": 10,
      "padas": [
        {
          "text": "यस्त्वा॒ स्वश्व᳚ः सुहिर॒ण्यो अ᳚ग्न उप॒याति॒ वसु᳚मता॒ रथे᳚न ।",
          "begin": 0.0,
          "end": 8.567
        },
        {
          "text": "तस्य᳚ त्रा॒ता भ᳚वसि॒ तस्य॒ सखा॒ यस्त᳚ आति॒थ्यमा᳚नु॒षग्जुजो᳚षत् ॥",
          "begin": 8.567,
          "end": 16.32
        }
      ]
    },
    {
      "id": "4.4.11",
      "mandala": 4,
      "sukta": 4,
      "rik": 11,
      "padas": [
        {
          "text": "म॒हो रु᳚जामि ब॒न्धुता॒ वचो᳚भि॒स्तन्मा᳚ पि॒तुर्गोत᳚मा॒दन्वि᳚याय ।",
          "begin": 0.0,
          "end": 8.89
        },
        {
          "text": "त्वं नो᳚ अ॒स्य वच᳚सश्चिकिद्धि॒ होत᳚र्यविष्ठ सुक्रतो॒ दमू᳚नाः ॥",
          "begin": 8.89,
          "end": 16.48
        }
      ]
    },
    {
      "id": "4.4.12",
      "mandala": 4,
      "sukta": 4,
      "rik": 12,
      "padas": [
        {
          "text": "अस्व᳚प्नजस्त॒रण᳚यः सु॒शेवा॒ अत᳚न्द्रासो॑वृ॒का अश्र᳚मिष्ठाः ।",
          "begin": 0.0,
          "end": 8.337
        },
        {
          "text": "ते पा॒यवः᳚ स॒ध्र्य᳚ञ्चो नि॒षद्याग्ने॒ तव᳚ नः पान्त्वमूर ॥",
          "begin": 8.337,
          "end": 15.8
        }
      ]
    },
    {
      "id": "4.4.13",
      "mandala": 4,
      "sukta": 4,
      "rik": 13,
      "padas": [
        {
          "text": "ये पा॒यवो᳚ मामते॒यं ते᳚ अग्ने॒ पश्य᳚न्तो अ॒न्धं दु᳚रि॒तादर᳚क्षन् ।",
          "begin": 0.0,
          "end": 9.374
        },
        {
          "text": "र॒रक्ष॒ तान्त्सु॒कृतो᳚ वि॒श्ववे᳚दा॒ दिप्स᳚न्त॒ इद्रि॒पवो॒ नाह᳚ देभुः ॥",
          "begin": 9.374,
          "end": 18.84
        }
      ]
    },
    {
      "id": "4.4.14",
      "mandala": 4,
      "sukta": 4,
      "rik": 14,
      "padas": [
        {
          "text": "त्वया᳚ व॒यं स᳚ध॒न्य१॒᳚स्त्वोता॒स्तव॒ प्रणी᳚त्यश्याम॒ वाजा᳚न् ।",
          "begin": 0.0,
          "end": 9.27
        },
        {
          "text": "उ॒भा शंसा᳚ सूदय सत्यताते॑नुष्ठु॒या कृ᳚णुह्यह्रयाण ॥",
          "begin": 9.27,
          "end": 16.48
        }
      ]
    },
    {
      "id": "4.4.15",
      "mandala": 4,
      "sukta": 4,
      "rik": 15,
      "padas": [
        {
          "text": "अ॒या ते᳚ अग्ने स॒मिधा᳚ विधेम॒ प्रति॒ स्तोमं᳚ श॒स्यमा᳚नं गृभाय ।",
          "begin": 0.0,
          "end": 9.906
        },
        {
          "text": "दहा॒शसो᳚ र॒क्षसः᳚ पा॒ह्य१॒᳚स्मान्द्रु॒हो नि॒दो मि᳚त्रमहो अव॒द्यात् ॥",
          "begin": 9.906,
          "end": 19.08
        }
      ]
    }
  ]
}