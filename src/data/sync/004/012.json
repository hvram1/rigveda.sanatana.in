{
  "mandala": 4,
  "sukta": 12,
  "verses": [
    {
      "id": "4.12.1",
      "mandala": 4,
      "sukta": 12,
      "rik": 1,
      "padas": [
        {
          "text": "यस्त्वाम᳚ग्न इ॒नध᳚ते य॒तस्रु॒क्त्रिस्ते॒ अन्नं᳚ कृ॒णव॒त्सस्मि॒न्नह᳚न् ।",
          "begin": 0.0,
          "end": 9.302
        },
        {
          "text": "स सु द्यु॒म्नैर॒भ्य᳚स्तु प्र॒सक्ष॒त्तव॒ क्रत्वा᳚ जातवेदश्चिकि॒त्वान् ॥",
          "begin": 9.302,
          "end": 17.4
        }
      ]
    },
    {
      "id": "4.12.2",
      "mandala": 4,
      "sukta": 12,
      "rik": 2,
      "padas": [
        {
          "text": "इ॒ध्मं यस्ते᳚ ज॒भर᳚च्छश्रमा॒णो म॒हो अ᳚ग्ने॒ अनी᳚क॒मा स᳚प॒र्यन् ।",
          "begin": 0.0,
          "end": 9.726
        },
        {
          "text": "स इ᳚धा॒नः प्रति᳚ दो॒षामु॒षासं॒ पुष्य᳚न्र॒यिं स᳚चते॒ घ्नन्न॒मित्रा᳚न् ॥",
          "begin": 9.726,
          "end": 18.04
        }
      ]
    },
    {
      "id": "4.12.3",
      "mandala": 4,
      "sukta": 12,
      "rik": 3,
      "padas": [
        {
          "text": "अ॒ग्निरी᳚शे बृह॒तः क्ष॒त्रिय᳚स्या॒ग्निर्वाज᳚स्य पर॒मस्य᳚ रा॒यः ।",
          "begin": 0.0,
          "end": 7.798
        },
        {
          "text": "दधा᳚ति॒ रत्नं᳚ विध॒ते यवि᳚ष्ठो॒ व्या᳚नु॒षङ्मर्त्या᳚य स्व॒धावा᳚न् ॥",
          "begin": 7.798,
          "end": 17.4
        }
      ]
    },
    {
      "id": "4.12.4",
      "mandala": 4,
      "sukta": 12,
      "rik": 4,
      "padas": [
        {
          "text": "यच्चि॒द्धि ते᳚ पुरुष॒त्रा य᳚वि॒ष्ठाचि᳚त्तिभिश्चकृ॒मा कच्चि॒दागः᳚ ।",
          "begin": 0.0,
          "end": 7.826
        },
        {
          "text": "कृ॒धी ष्व१॒᳚स्माँ अदि᳚ते॒रना᳚गा॒न्व्येनां᳚सि शिश्रथो॒ विष्व᳚गग्ने ॥",
          "begin": 7.826,
          "end": 16.76
        }
      ]
    },
    {
      "id": "4.12.5",
      "mandala": 4,
      "sukta": 12,
      "rik": 5,
      "padas": [
        {
          "text": "म॒हश्चि᳚दग्न॒ एन᳚सो अ॒भीक᳚ ऊ॒र्वाद्दे॒वाना᳚मु॒त मर्त्या᳚नाम् ।",
          "begin": 0.0,
          "end": 5.825
        },
        {
          "text": "मा ते॒ सखा᳚य॒ः सद॒मिद्रि᳚षाम॒ यच्छा᳚ तो॒काय॒ तन᳚याय॒ शं योः ॥",
          "begin": 5.825,
          "end": 17.4
        }
      ]
    },
    {
      "id": "4.12.6",
      "mandala": 4,
      "sukta": 12,
      "rik": 6,
      "padas": [
        {
          "text": "यथा᳚ ह॒ त्यद्व᳚सवो गौ॒र्यं᳚ चित्प॒दि षि॒ताममु᳚ञ्चता यजत्राः ।",
          "begin": 0.0,
          "end": 11.71
        },
        {
          "text": "ए॒वो ष्व१॒᳚स्मन्मु᳚ञ्चता॒ व्यंह॒ः प्र ता᳚र्यग्ने प्रत॒रं न॒ आयु᳚ः ॥",
          "begin": 11.71,
          "end": 22.04
        }
      ]
    }
  ]
}