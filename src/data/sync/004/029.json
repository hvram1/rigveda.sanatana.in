{
  "mandala": 4,
  "sukta": 29,
  "verses": [
    {
      "id": "4.29.1",
      "mandala": 4,
      "sukta": 29,
      "rik": 1,
      "padas": [
        {
          "text": "आ नः᳚ स्तु॒त उप॒ वाजे᳚भिरू॒ती इन्द्र᳚ या॒हि हरि᳚भिर्मन्दसा॒नः ।",
          "begin": 0.0,
          "end": 8.102
        },
        {
          "text": "ति॒रश्चि᳚द॒र्यः सव᳚ना पु॒रूण्या᳚ङ्गू॒षेभि᳚र्गृणा॒नः स॒त्यरा᳚धाः ॥",
          "begin": 8.102,
          "end": 16.48
        }
      ]
    },
    {
      "id": "4.29.2",
      "mandala": 4,
      "sukta": 29,
      "rik": 2,
      "padas": [
        {
          "text": "आ हि ष्मा॒ याति॒ नर्य᳚श्चिकि॒त्वान्हू॒यमा᳚नः सो॒तृभि॒रुप᳚ य॒ज्ञम् ।",
          "begin": 0.0,
          "end": 6.094
        },
        {
          "text": "स्वश्वो॒ यो अभी᳚रु॒र्मन्य᳚मानः सुष्वा॒णेभि॒र्मद᳚ति॒ सं ह᳚ वी॒रैः ॥",
          "begin": 6.094,
          "end": 15.84
        }
      ]
    },
    {
      "id": "4.29.3",
      "mandala": 4,
      "sukta": 29,
      "rik": 3,
      "padas": [
        {
          "text": "श्रा॒वयेद᳚स्य॒ कर्णा᳚ वाज॒यध्यै॒ जुष्टा॒मनु॒ प्र दिशं᳚ मन्द॒यध्यै᳚ ।",
          "begin": 0.0,
          "end": 8.615
        },
        {
          "text": "उ॒द्वा॒वृ॒षा॒णो राध᳚से॒ तुवि᳚ष्मा॒न्कर᳚न्न॒ इन्द्र᳚ः सुती॒र्थाभ᳚यं च ॥",
          "begin": 8.615,
          "end": 16.72
        }
      ]
    },
    {
      "id": "4.29.4",
      "mandala": 4,
      "sukta": 29,
      "rik": 4,
      "padas": [
        {
          "text": "अच्छा॒ यो गन्ता॒ नाध᳚मानमू॒ती इ॒त्था विप्रं॒ हव᳚मानं गृ॒णन्त᳚म् ।",
          "begin": 0.0,
          "end": 8.844
        },
        {
          "text": "उप॒ त्मनि॒ दधा᳚नो धु॒र्या॒३॒᳚शून्त्स॒हस्रा᳚णि श॒तानि॒ वज्र᳚बाहुः ॥",
          "begin": 8.844,
          "end": 18.68
        }
      ]
    },
    {
      "id": "4.29.5",
      "mandala": 4,
      "sukta": 29,
      "rik": 5,
      "padas": [
        {
          "text": "त्वोता᳚सो मघवन्निन्द्र॒ विप्रा᳚ व॒यं ते᳚ स्याम सू॒रयो᳚ गृ॒णन्त᳚ः ।",
          "begin": 0.0,
          "end": 8.748
        },
        {
          "text": "भे॒जा॒नासो᳚ बृ॒हद्दि᳚वस्य रा॒य आ᳚का॒य्य᳚स्य दा॒वने᳚ पुरु॒क्षोः ॥",
          "begin": 8.748,
          "end": 19.8
        }
      ]
    }
  ]
}