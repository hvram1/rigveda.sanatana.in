{
  "mandala": 4,
  "sukta": 35,
  "verses": [
    {
      "id": "4.35.1",
      "mandala": 4,
      "sukta": 35,
      "rik": 1,
      "padas": [
        {
          "text": "इ॒होप᳚ यात शवसो नपात॒ः सौध᳚न्वना ऋभवो॒ माप᳚ भूत ।",
          "begin": 0.0,
          "end": 8.978
        },
        {
          "text": "अ॒स्मिन्हि व॒ः सव᳚ने रत्न॒धेयं॒ गम॒न्त्विन्द्र॒मनु᳚ वो॒ मदा᳚सः ॥",
          "begin": 8.978,
          "end": 15.12
        }
      ]
    },
    {
      "id": "4.35.2",
      "mandala": 4,
      "sukta": 35,
      "rik": 2,
      "padas": [
        {
          "text": "आग᳚न्नृभू॒णामि॒ह र᳚त्न॒धेय॒मभू॒त्सोम᳚स्य॒ सुषु᳚तस्य पी॒तिः ।",
          "begin": 0.0,
          "end": 6.93
        },
        {
          "text": "सु॒कृ॒त्यया॒ यत्स्व᳚प॒स्यया᳚ चँ॒ एकं᳚ विच॒क्र च᳚म॒सं च᳚तु॒र्धा ॥",
          "begin": 6.93,
          "end": 15.44
        }
      ]
    },
    {
      "id": "4.35.3",
      "mandala": 4,
      "sukta": 35,
      "rik": 3,
      "padas": [
        {
          "text": "व्य᳚कृणोत चम॒सं च᳚तु॒र्धा सखे॒ वि शि॒क्षेत्य᳚ब्रवीत ।",
          "begin": 0.0,
          "end": 6.378
        },
        {
          "text": "अथै᳚त वाजा अ॒मृत᳚स्य॒ पन्थां᳚ ग॒णं दे॒वाना᳚मृभवः सुहस्ताः ॥",
          "begin": 6.378,
          "end": 14.96
        }
      ]
    },
    {
      "id": "4.35.4",
      "mandala": 4,
      "sukta": 35,
      "rik": 4,
      "padas": [
        {
          "text": "कि॒म्मयः᳚ स्विच्चम॒स ए॒ष आ᳚स॒ यं काव्ये᳚न च॒तुरो᳚ विच॒क्र ।",
          "begin": 0.0,
          "end": 8.555
        },
        {
          "text": "अथा᳚ सुनुध्वं॒ सव᳚नं॒ मदा᳚य पा॒त ऋ᳚भवो॒ मधु᳚नः सो॒म्यस्य᳚ ॥",
          "begin": 8.555,
          "end": 15.68
        }
      ]
    },
    {
      "id": "4.35.5",
      "mandala": 4,
      "sukta": 35,
      "rik": 5,
      "padas": [
        {
          "text": "शच्या᳚कर्त पि॒तरा॒ युवा᳚ना॒ शच्या᳚कर्त चम॒सं दे᳚व॒पान᳚म् ।",
          "begin": 0.0,
          "end": 9.127
        },
        {
          "text": "शच्या॒ हरी॒ धनु᳚तरावतष्टेन्द्र॒वाहा᳚वृभवो वाजरत्नाः ॥",
          "begin": 9.127,
          "end": 16.4
        }
      ]
    },
    {
      "id": "4.35.6",
      "mandala": 4,
      "sukta": 35,
      "rik": 6,
      "padas": [
        {
          "text": "यो वः᳚ सु॒नोत्य᳚भिपि॒त्वे अह्नां᳚ ती॒व्रं वा᳚जास॒ः सव᳚नं॒ मदा᳚य ।",
          "begin": 0.0,
          "end": 9.438
        },
        {
          "text": "तस्मै᳚ र॒यिमृ᳚भव॒ः सर्व᳚वीर॒मा त᳚क्षत वृषणो मन्दसा॒नाः ॥",
          "begin": 9.438,
          "end": 16.88
        }
      ]
    },
    {
      "id": "4.35.7",
      "mandala": 4,
      "sukta": 35,
      "rik": 7,
      "padas": [
        {
          "text": "प्रा॒तः सु॒तम᳚पिबो हर्यश्व॒ माध्यं᳚दिनं॒ सव᳚नं॒ केव᳚लं ते ।",
          "begin": 0.0,
          "end": 5.912
        },
        {
          "text": "समृ॒भुभि᳚ः पिबस्व रत्न॒धेभि॒ः सखीँ॒र्याँ इ᳚न्द्र चकृ॒षे सु᳚कृ॒त्या ॥",
          "begin": 5.912,
          "end": 15.4
        }
      ]
    },
    {
      "id": "4.35.8",
      "mandala": 4,
      "sukta": 35,
      "rik": 8,
      "padas": [
        {
          "text": "ये दे॒वासो॒ अभ᳚वता सुकृ॒त्या श्ये॒ना इ॒वेदधि᳚ दि॒वि नि᳚षे॒द ।",
          "begin": 0.0,
          "end": 6.725
        },
        {
          "text": "ते रत्नं᳚ धात शवसो नपात॒ः सौध᳚न्वना॒ अभ᳚वता॒मृता᳚सः ॥",
          "begin": 6.725,
          "end": 16.44
        }
      ]
    },
    {
      "id": "4.35.9",
      "mandala": 4,
      "sukta": 35,
      "rik": 9,
      "padas": [
        {
          "text": "यत्तृ॒तीयं॒ सव᳚नं रत्न॒धेय॒मकृ᳚णुध्वं स्वप॒स्या सु᳚हस्ताः ।",
          "begin": 0.0,
          "end": 7.809
        },
        {
          "text": "तदृ᳚भव॒ः परि᳚षिक्तं व ए॒तत्सं मदे᳚भिरिन्द्रि॒येभि᳚ः पिबध्वम् ॥",
          "begin": 7.809,
          "end": 17.04
        }
      ]
    }
  ]
}