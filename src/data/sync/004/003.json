{
  "mandala": 4,
  "sukta": 3,
  "verses": [
    {
      "id": "4.3.1",
      "mandala": 4,
      "sukta": 3,
      "rik": 1,
      "padas": [
        {
          "text": "आ वो॒ राजा᳚नमध्व॒रस्य᳚ रु॒द्रं होता᳚रं सत्य॒यजं॒ रोद᳚स्योः ।",
          "begin": 0.0,
          "end": 8.943
        },
        {
          "text": "अ॒ग्निं पु॒रा त᳚नयि॒त्नोर॒चित्ता॒द्धिर᳚ण्यरूप॒मव᳚से कृणुध्वम् ॥",
          "begin": 8.943,
          "end": 17.16
        }
      ]
    },
    {
      "id": "4.3.2",
      "mandala": 4,
      "sukta": 3,
      "rik": 2,
      "padas": [
        {
          "text": "अ॒यं योनि᳚श्चकृ॒मा यं व॒यं ते᳚ जा॒येव॒ पत्य᳚ उश॒ती सु॒वासा᳚ः ।",
          "begin": 0.0,
          "end": 7.216
        },
        {
          "text": "अ॒र्वा॒ची॒नः परि᳚वीतो॒ नि षी᳚दे॒मा उ᳚ ते स्वपाक प्रती॒चीः ॥",
          "begin": 7.216,
          "end": 16.52
        }
      ]
    },
    {
      "id": "4.3.3",
      "mandala": 4,
      "sukta": 3,
      "rik": 3,
      "padas": [
        {
          "text": "आ॒शृ॒ण्व॒ते अदृ᳚पिताय॒ मन्म᳚ नृ॒चक्ष᳚से सुमृळी॒काय᳚ वेधः ।",
          "begin": 0.0,
          "end": 7.876
        },
        {
          "text": "दे॒वाय᳚ श॒स्तिम॒मृता᳚य शंस॒ ग्रावे᳚व॒ सोता᳚ मधु॒षुद्यमी॒ळे ॥",
          "begin": 7.876,
          "end": 15.64
        }
      ]
    },
    {
      "id": "4.3.4",
      "mandala": 4,
      "sukta": 3,
      "rik": 4,
      "padas": [
        {
          "text": "त्वं चि᳚न्न॒ः शम्या᳚ अग्ने अ॒स्या ऋ॒तस्य᳚ बोध्यृतचित्स्वा॒धीः ।",
          "begin": 0.0,
          "end": 9.016
        },
        {
          "text": "क॒दा त᳚ उ॒क्था स᳚ध॒माद्या᳚नि क॒दा भ᳚वन्ति स॒ख्या गृ॒हे ते᳚ ॥",
          "begin": 9.016,
          "end": 16.2
        }
      ]
    },
    {
      "id": "4.3.5",
      "mandala": 4,
      "sukta": 3,
      "rik": 5,
      "padas": [
        {
          "text": "क॒था ह॒ तद्वरु᳚णाय॒ त्वम᳚ग्ने क॒था दि॒वे ग᳚र्हसे॒ कन्न॒ आगः᳚ ।",
          "begin": 0.0,
          "end": 7.769
        },
        {
          "text": "क॒था मि॒त्राय᳚ मी॒ळ्हुषे᳚ पृथि॒व्यै ब्रव॒ः कद᳚र्य॒म्णे कद्भगा᳚य ॥",
          "begin": 7.769,
          "end": 16.12
        }
      ]
    },
    {
      "id": "4.3.6",
      "mandala": 4,
      "sukta": 3,
      "rik": 6,
      "padas": [
        {
          "text": "कद्धिष्ण्या᳚सु वृधसा॒नो अ᳚ग्ने॒ कद्वाता᳚य॒ प्रत᳚वसे शुभं॒ये ।",
          "begin": 0.0,
          "end": 8.241
        },
        {
          "text": "परि᳚ज्मने॒ नास᳚त्याय॒ क्षे ब्रव॒ः कद᳚ग्ने रु॒द्राय᳚ नृ॒घ्ने ॥",
          "begin": 8.241,
          "end": 15.36
        }
      ]
    },
    {
      "id": "4.3.7",
      "mandala": 4,
      "sukta": 3,
      "rik": 7,
      "padas": [
        {
          "text": "क॒था म॒हे पु᳚ष्टिम्भ॒राय᳚ पू॒ष्णे कद्रु॒द्राय॒ सुम᳚खाय हवि॒र्दे ।",
          "begin": 0.0,
          "end": 7.282
        },
        {
          "text": "कद्विष्ण᳚व उरुगा॒याय॒ रेतो॒ ब्रव॒ः कद᳚ग्ने॒ शर᳚वे बृह॒त्यै ॥",
          "begin": 7.282,
          "end": 14.76
        }
      ]
    },
    {
      "id": "4.3.8",
      "mandala": 4,
      "sukta": 3,
      "rik": 8,
      "padas": [
        {
          "text": "क॒था शर्धा᳚य म॒रुता᳚मृ॒ताय᳚ क॒था सू॒रे बृ᳚ह॒ते पृ॒च्छ्यमा᳚नः ।",
          "begin": 0.0,
          "end": 10.884
        },
        {
          "text": "प्रति᳚ ब्र॒वो॑दि᳚तये तु॒राय॒ साधा᳚ दि॒वो जा᳚तवेदश्चिकि॒त्वान् ॥",
          "begin": 10.884,
          "end": 16.52
        }
      ]
    },
    {
      "id": "4.3.9",
      "mandala": 4,
      "sukta": 3,
      "rik": 9,
      "padas": [
        {
          "text": "ऋ॒तेन᳚ ऋ॒तं निय᳚तमीळ॒ आ गोरा॒मा सचा॒ मधु᳚मत्प॒क्वम᳚ग्ने ।",
          "begin": 0.0,
          "end": 7.902
        },
        {
          "text": "कृ॒ष्णा स॒ती रुश᳚ता धा॒सिनै॒षा जाम᳚र्येण॒ पय᳚सा पीपाय ॥",
          "begin": 7.902,
          "end": 14.88
        }
      ]
    },
    {
      "id": "4.3.10",
      "mandala": 4,
      "sukta": 3,
      "rik": 10,
      "padas": [
        {
          "text": "ऋ॒तेन॒ हि ष्मा᳚ वृष॒भश्चि᳚द॒क्तः पुमाँ᳚ अ॒ग्निः पय᳚सा पृ॒ष्ठ्ये᳚न ।",
          "begin": 0.0,
          "end": 10.095
        },
        {
          "text": "अस्प᳚न्दमानो अचरद्वयो॒धा वृषा᳚ शु॒क्रं दु᳚दुहे॒ पृश्नि॒रूधः᳚ ॥",
          "begin": 10.095,
          "end": 17.16
        }
      ]
    },
    {
      "id": "4.3.11",
      "mandala": 4,
      "sukta": 3,
      "rik": 11,
      "padas": [
        {
          "text": "ऋ॒तेनाद्रिं॒ व्य᳚सन्भि॒दन्त॒ः समङ्गि᳚रसो नवन्त॒ गोभि᳚ः ।",
          "begin": 0.0,
          "end": 7.494
        },
        {
          "text": "शु॒नं नर॒ः परि᳚ षदन्नु॒षास᳚मा॒विः स्व᳚रभवज्जा॒ते अ॒ग्नौ ॥",
          "begin": 7.494,
          "end": 14.0
        }
      ]
    },
    {
      "id": "4.3.12",
      "mandala": 4,
      "sukta": 3,
      "rik": 12,
      "padas": [
        {
          "text": "ऋ॒तेन᳚ दे॒वीर॒मृता॒ अमृ᳚क्ता॒ अर्णो᳚भि॒रापो॒ मधु᳚मद्भिरग्ने ।",
          "begin": 0.0,
          "end": 8.782
        },
        {
          "text": "वा॒जी न सर्गे᳚षु प्रस्तुभा॒नः प्र सद॒मित्स्रवि᳚तवे दधन्युः ॥",
          "begin": 8.782,
          "end": 15.8
        }
      ]
    },
    {
      "id": "4.3.13",
      "mandala": 4,
      "sukta": 3,
      "rik": 13,
      "padas": [
        {
          "text": "मा कस्य᳚ य॒क्षं सद॒मिद्धु॒रो गा॒ मा वे॒शस्य᳚ प्रमिन॒तो मापेः ।",
          "begin": 0.0,
          "end": 8.618
        },
        {
          "text": "मा भ्रातु᳚रग्ने॒ अनृ᳚जोरृ॒णं वे॒र्मा सख्यु॒र्दक्षं᳚ रि॒पोर्भु᳚जेम ॥",
          "begin": 8.618,
          "end": 16.96
        }
      ]
    },
    {
      "id": "4.3.14",
      "mandala": 4,
      "sukta": 3,
      "rik": 14,
      "padas": [
        {
          "text": "रक्षा᳚ णो अग्ने॒ तव॒ रक्ष᳚णेभी रारक्षा॒णः सु᳚मख प्रीणा॒नः ।",
          "begin": 0.0,
          "end": 8.925
        },
        {
          "text": "प्रति᳚ ष्फुर॒ वि रु᳚ज वी॒ड्वंहो᳚ ज॒हि रक्षो॒ महि᳚ चिद्वावृधा॒नम् ॥",
          "begin": 8.925,
          "end": 15.56
        }
      ]
    },
    {
      "id": "4.3.15",
      "mandala": 4,
      "sukta": 3,
      "rik": 15,
      "padas": [
        {
          "text": "ए॒भिर्भ᳚व सु॒मना᳚ अग्ने अ॒र्कैरि॒मान्त्स्पृ᳚श॒ मन्म᳚भिः शूर॒ वाजा᳚न् ।",
          "begin": 0.0,
          "end": 10.306
        },
        {
          "text": "उ॒त ब्रह्मा᳚ण्यङ्गिरो जुषस्व॒ सं ते᳚ श॒स्तिर्दे॒ववा᳚ता जरेत ॥",
          "begin": 10.306,
          "end": 17.16
        }
      ]
    },
    {
      "id": "4.3.16",
      "mandala": 4,
      "sukta": 3,
      "rik": 16,
      "padas": [
        {
          "text": "ए॒ता विश्वा᳚ वि॒दुषे॒ तुभ्यं᳚ वेधो नी॒थान्य᳚ग्ने नि॒ण्या वचां᳚सि ।",
          "begin": 0.0,
          "end": 9.51
        },
        {
          "text": "नि॒वच᳚ना क॒वये॒ काव्या॒न्यशं᳚सिषं म॒तिभि॒र्विप्र᳚ उ॒क्थैः ॥",
          "begin": 9.51,
          "end": 18.12
        }
      ]
    }
  ]
}