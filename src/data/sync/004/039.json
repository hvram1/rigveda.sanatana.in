{
  "mandala": 4,
  "sukta": 39,
  "verses": [
    {
      "id": "4.39.1",
      "mandala": 4,
      "sukta": 39,
      "rik": 1,
      "padas": [
        {
          "text": "आ॒शुं द᳚धि॒क्रां तमु॒ नु ष्ट᳚वाम दि॒वस्पृ᳚थि॒व्या उ॒त च᳚र्किराम ।",
          "begin": 0.0,
          "end": 6.752
        },
        {
          "text": "उ॒च्छन्ती॒र्मामु॒षसः᳚ सूदय॒न्त्वति॒ विश्वा᳚नि दुरि॒तानि᳚ पर्षन् ॥",
          "begin": 6.752,
          "end": 15.36
        }
      ]
    },
    {
      "id": "4.39.2",
      "mandala": 4,
      "sukta": 39,
      "rik": 2,
      "padas": [
        {
          "text": "म॒हश्च᳚र्क॒र्म्यर्व᳚तः क्रतु॒प्रा द᳚धि॒क्राव्ण᳚ः पुरु॒वार᳚स्य॒ वृष्ण᳚ः ।",
          "begin": 0.0,
          "end": 7.121
        },
        {
          "text": "यं पू॒रुभ्यो᳚ दीदि॒वांसं॒ नाग्निं द॒दथु᳚र्मित्रावरुणा॒ ततु᳚रिम् ॥",
          "begin": 7.121,
          "end": 15.88
        }
      ]
    },
    {
      "id": "4.39.3",
      "mandala": 4,
      "sukta": 39,
      "rik": 3,
      "padas": [
        {
          "text": "यो अश्व᳚स्य दधि॒क्राव्णो॒ अका᳚री॒त्समि᳚द्धे अ॒ग्ना उ॒षसो॒ व्यु᳚ष्टौ ।",
          "begin": 0.0,
          "end": 10.281
        },
        {
          "text": "अना᳚गसं॒ तमदि᳚तिः कृणोतु॒ स मि॒त्रेण॒ वरु᳚णेना स॒जोषा᳚ः ॥",
          "begin": 10.281,
          "end": 17.36
        }
      ]
    },
    {
      "id": "4.39.4",
      "mandala": 4,
      "sukta": 39,
      "rik": 4,
      "padas": [
        {
          "text": "द॒धि॒क्राव्ण᳚ इ॒ष ऊ॒र्जो म॒हो यदम᳚न्महि म॒रुतां॒ नाम᳚ भ॒द्रम् ।",
          "begin": 0.0,
          "end": 8.182
        },
        {
          "text": "स्व॒स्तये॒ वरु᳚णं मि॒त्रम॒ग्निं हवा᳚मह॒ इन्द्रं॒ वज्र᳚बाहुम् ॥",
          "begin": 8.182,
          "end": 14.72
        }
      ]
    },
    {
      "id": "4.39.5",
      "mandala": 4,
      "sukta": 39,
      "rik": 5,
      "padas": [
        {
          "text": "इन्द्र᳚मि॒वेदु॒भये॒ वि ह्व᳚यन्त उ॒दीरा᳚णा य॒ज्ञमु᳚पप्र॒यन्त᳚ः ।",
          "begin": 0.0,
          "end": 8.38
        },
        {
          "text": "द॒धि॒क्रामु॒ सूद᳚नं॒ मर्त्या᳚य द॒दथु᳚र्मित्रावरुणा नो॒ अश्व᳚म् ॥",
          "begin": 8.38,
          "end": 15.96
        }
      ]
    },
    {
      "id": "4.39.6",
      "mandala": 4,
      "sukta": 39,
      "rik": 6,
      "padas": [
        {
          "text": "द॒धि॒क्राव्णो᳚ अकारिषं जि॒ष्णोरश्व᳚स्य वा॒जिनः᳚ ।",
          "begin": 0.0,
          "end": 7.461
        },
        {
          "text": "सु॒र॒भि नो॒ मुखा᳚ कर॒त्प्र ण॒ आयूं᳚षि तारिषत् ॥",
          "begin": 7.461,
          "end": 15.48
        }
      ]
    }
  ]
}