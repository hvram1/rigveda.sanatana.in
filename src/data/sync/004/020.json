{
  "mandala": 4,
  "sukta": 20,
  "verses": [
    {
      "id": "4.20.1",
      "mandala": 4,
      "sukta": 20,
      "rik": 1,
      "padas": [
        {
          "text": "आ न॒ इन्द्रो᳚ दू॒रादा न᳚ आ॒साद᳚भिष्टि॒कृदव᳚से यासदु॒ग्रः ।",
          "begin": 0.0,
          "end": 8.233
        },
        {
          "text": "ओजि᳚ष्ठेभिर्नृ॒पति॒र्वज्र᳚बाहुः सं॒गे स॒मत्सु᳚ तु॒र्वणि᳚ः पृत॒न्यून् ॥",
          "begin": 8.233,
          "end": 15.12
        }
      ]
    },
    {
      "id": "4.20.2",
      "mandala": 4,
      "sukta": 20,
      "rik": 2,
      "padas": [
        {
          "text": "आ न॒ इन्द्रो॒ हरि᳚भिर्या॒त्वच्छा᳚र्वाची॒नो॑व᳚से॒ राध᳚से च ।",
          "begin": 0.0,
          "end": 7.258
        },
        {
          "text": "तिष्ठा᳚ति व॒ज्री म॒घवा᳚ विर॒प्शीमं य॒ज्ञमनु᳚ नो॒ वाज᳚सातौ ॥",
          "begin": 7.258,
          "end": 14.2
        }
      ]
    },
    {
      "id": "4.20.3",
      "mandala": 4,
      "sukta": 20,
      "rik": 3,
      "padas": [
        {
          "text": "इ॒मं य॒ज्ञं त्वम॒स्माक᳚मिन्द्र पु॒रो दध᳚त्सनिष्यसि॒ क्रतुं᳚ नः ।",
          "begin": 0.0,
          "end": 7.188
        },
        {
          "text": "श्व॒घ्नीव᳚ वज्रिन्त्स॒नये॒ धना᳚नां॒ त्वया᳚ व॒यम॒र्य आ॒जिं ज᳚येम ॥",
          "begin": 7.188,
          "end": 14.48
        }
      ]
    },
    {
      "id": "4.20.4",
      "mandala": 4,
      "sukta": 20,
      "rik": 4,
      "padas": [
        {
          "text": "उ॒शन्नु॒ षु णः᳚ सु॒मना᳚ उपा॒के सोम᳚स्य॒ नु सुषु᳚तस्य स्वधावः ।",
          "begin": 0.0,
          "end": 7.387
        },
        {
          "text": "पा इ᳚न्द्र॒ प्रति᳚भृतस्य॒ मध्व॒ः समन्ध᳚सा ममदः पृ॒ष्ठ्ये᳚न ॥",
          "begin": 7.387,
          "end": 14.28
        }
      ]
    },
    {
      "id": "4.20.5",
      "mandala": 4,
      "sukta": 20,
      "rik": 5,
      "padas": [
        {
          "text": "वि यो र᳚र॒प्श ऋषि᳚भि॒र्नवे᳚भिर्वृ॒क्षो न प॒क्वः सृण्यो॒ न जेता᳚ ।",
          "begin": 0.0,
          "end": 7.357
        },
        {
          "text": "मर्यो॒ न योषा᳚म॒भि मन्य᳚मा॒नो॑च्छा᳚ विवक्मि पुरुहू॒तमिन्द्र᳚म् ॥",
          "begin": 7.357,
          "end": 15.04
        }
      ]
    },
    {
      "id": "4.20.6",
      "mandala": 4,
      "sukta": 20,
      "rik": 6,
      "padas": [
        {
          "text": "गि॒रिर्न यः स्वत᳚वाँ ऋ॒ष्व इन्द्र᳚ः स॒नादे॒व सह᳚से जा॒त उ॒ग्रः ।",
          "begin": 0.0,
          "end": 7.532
        },
        {
          "text": "आद᳚र्ता॒ वज्रं॒ स्थवि᳚रं॒ न भी॒म उ॒द्नेव॒ कोशं॒ वसु᳚ना॒ न्यृ᳚ष्टम् ॥",
          "begin": 7.532,
          "end": 14.2
        }
      ]
    },
    {
      "id": "4.20.7",
      "mandala": 4,
      "sukta": 20,
      "rik": 7,
      "padas": [
        {
          "text": "न यस्य᳚ व॒र्ता ज॒नुषा॒ न्वस्ति॒ न राध᳚स आमरी॒ता म॒घस्य᳚ ।",
          "begin": 0.0,
          "end": 6.812
        },
        {
          "text": "उ॒द्वा॒वृ॒षा॒णस्त᳚विषीव उग्रा॒स्मभ्यं᳚ दद्धि पुरुहूत रा॒यः ॥",
          "begin": 6.812,
          "end": 13.32
        }
      ]
    },
    {
      "id": "4.20.8",
      "mandala": 4,
      "sukta": 20,
      "rik": 8,
      "padas": [
        {
          "text": "ईक्षे᳚ रा॒यः क्षय᳚स्य चर्षणी॒नामु॒त व्र॒जम᳚पव॒र्तासि॒ गोना᳚म् ।",
          "begin": 0.0,
          "end": 8.366
        },
        {
          "text": "शि॒क्षा॒न॒रः स᳚मि॒थेषु᳚ प्र॒हावा॒न्वस्वो᳚ रा॒शिम᳚भिने॒तासि॒ भूरि᳚म् ॥",
          "begin": 8.366,
          "end": 15.88
        }
      ]
    },
    {
      "id": "4.20.9",
      "mandala": 4,
      "sukta": 20,
      "rik": 9,
      "padas": [
        {
          "text": "कया॒ तच्छृ᳚ण्वे॒ शच्या॒ शचि᳚ष्ठो॒ यया᳚ कृ॒णोति॒ मुहु॒ का चि᳚दृ॒ष्वः ।",
          "begin": 0.0,
          "end": 7.875
        },
        {
          "text": "पु॒रु दा॒शुषे॒ विच᳚यिष्ठो॒ अंहो॑था᳚ दधाति॒ द्रवि᳚णं जरि॒त्रे ॥",
          "begin": 7.875,
          "end": 14.68
        }
      ]
    },
    {
      "id": "4.20.10",
      "mandala": 4,
      "sukta": 20,
      "rik": 10,
      "padas": [
        {
          "text": "मा नो᳚ मर्धी॒रा भ᳚रा द॒द्धि तन्न॒ः प्र दा॒शुषे॒ दात᳚वे॒ भूरि॒ यत्ते᳚ ।",
          "begin": 0.0,
          "end": 8.535
        },
        {
          "text": "नव्ये᳚ दे॒ष्णे श॒स्ते अ॒स्मिन्त᳚ उ॒क्थे प्र ब्र᳚वाम व॒यमि᳚न्द्र स्तु॒वन्त᳚ः ॥",
          "begin": 8.535,
          "end": 16.84
        }
      ]
    },
    {
      "id": "4.20.11",
      "mandala": 4,
      "sukta": 20,
      "rik": 11,
      "padas": [
        {
          "text": "नू ष्टु॒त इ᳚न्द्र॒ नू गृ᳚णा॒न इषं᳚ जरि॒त्रे न॒द्यो॒३॒᳚ न पी᳚पेः ।",
          "begin": 0.0,
          "end": 6.964
        },
        {
          "text": "अका᳚रि ते हरिवो॒ ब्रह्म॒ नव्यं᳚ धि॒या स्या᳚म र॒थ्य᳚ः सदा॒साः ॥",
          "begin": 6.964,
          "end": 20.16
        }
      ]
    }
  ]
}