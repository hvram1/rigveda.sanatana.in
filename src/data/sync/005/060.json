{
  "mandala": 5,
  "sukta": 60,
  "verses": [
    {
      "id": "5.60.1",
      "mandala": 5,
      "sukta": 60,
      "rik": 1,
      "padas": [
        {
          "text": "ईळे᳚ अ॒ग्निं स्वव᳚सं॒ नमो᳚भिरि॒ह प्र᳚स॒त्तो वि च᳚यत्कृ॒तं नः᳚ ।",
          "begin": 0.0,
          "end": 7.909
        },
        {
          "text": "रथै᳚रिव॒ प्र भ᳚रे वाज॒यद्भि᳚ः प्रदक्षि॒णिन्म॒रुतां॒ स्तोम᳚मृध्याम् ॥",
          "begin": 7.909,
          "end": 15.84
        }
      ]
    },
    {
      "id": "5.60.2",
      "mandala": 5,
      "sukta": 60,
      "rik": 2,
      "padas": [
        {
          "text": "आ ये त॒स्थुः पृष᳚तीषु श्रु॒तासु᳚ सु॒खेषु᳚ रु॒द्रा म॒रुतो॒ रथे᳚षु ।",
          "begin": 0.0,
          "end": 7.976
        },
        {
          "text": "वना᳚ चिदुग्रा जिहते॒ नि वो᳚ भि॒या पृ᳚थि॒वी चि᳚द्रेजते॒ पर्व᳚तश्चित् ॥",
          "begin": 7.976,
          "end": 15.28
        }
      ]
    },
    {
      "id": "5.60.3",
      "mandala": 5,
      "sukta": 60,
      "rik": 3,
      "padas": [
        {
          "text": "पर्व᳚तश्चि॒न्महि᳚ वृ॒द्धो बि᳚भाय दि॒वश्चि॒त्सानु᳚ रेजत स्व॒ने वः᳚ ।",
          "begin": 0.0,
          "end": 7.675
        },
        {
          "text": "यत्क्रीळ᳚थ मरुत ऋष्टि॒मन्त॒ आप᳚ इव स॒ध्र्य᳚ञ्चो धवध्वे ॥",
          "begin": 7.675,
          "end": 13.88
        }
      ]
    },
    {
      "id": "5.60.4",
      "mandala": 5,
      "sukta": 60,
      "rik": 4,
      "padas": [
        {
          "text": "व॒रा इ॒वेद्रै᳚व॒तासो॒ हिर᳚ण्यैर॒भि स्व॒धाभि᳚स्त॒न्व᳚ः पिपिश्रे ।",
          "begin": 0.0,
          "end": 8.912
        },
        {
          "text": "श्रि॒ये श्रेयां᳚सस्त॒वसो॒ रथे᳚षु स॒त्रा महां᳚सि चक्रिरे त॒नूषु᳚ ॥",
          "begin": 8.912,
          "end": 16.96
        }
      ]
    },
    {
      "id": "5.60.5",
      "mandala": 5,
      "sukta": 60,
      "rik": 5,
      "padas": [
        {
          "text": "अ॒ज्ये॒ष्ठासो॒ अक᳚निष्ठास ए॒ते सं भ्रात᳚रो वावृधु॒ः सौभ᳚गाय ।",
          "begin": 0.0,
          "end": 8.474
        },
        {
          "text": "युवा᳚ पि॒ता स्वपा᳚ रु॒द्र ए᳚षां सु॒दुघा॒ पृश्नि᳚ः सु॒दिना᳚ म॒रुद्भ्य᳚ः ॥",
          "begin": 8.474,
          "end": 16.96
        }
      ]
    },
    {
      "id": "5.60.6",
      "mandala": 5,
      "sukta": 60,
      "rik": 6,
      "padas": [
        {
          "text": "यदु᳚त्त॒मे म᳚रुतो मध्य॒मे वा॒ यद्वा᳚व॒मे सु᳚भगासो दि॒वि ष्ठ ।",
          "begin": 0.0,
          "end": 8.033
        },
        {
          "text": "अतो᳚ नो रुद्रा उ॒त वा॒ न्व१॒᳚स्याग्ने᳚ वि॒त्ताद्ध॒विषो॒ यद्यजा᳚म ॥",
          "begin": 8.033,
          "end": 18.0
        }
      ]
    },
    {
      "id": "5.60.7",
      "mandala": 5,
      "sukta": 60,
      "rik": 7,
      "padas": [
        {
          "text": "अ॒ग्निश्च॒ यन्म᳚रुतो विश्ववेदसो दि॒वो वह᳚ध्व॒ उत्त᳚रा॒दधि॒ ष्णुभि᳚ः ।",
          "begin": 0.0,
          "end": 8.22
        },
        {
          "text": "ते म᳚न्दसा॒ना धुन᳚यो रिशादसो वा॒मं ध᳚त्त॒ यज᳚मानाय सुन्व॒ते ॥",
          "begin": 8.22,
          "end": 15.36
        }
      ]
    },
    {
      "id": "5.60.8",
      "mandala": 5,
      "sukta": 60,
      "rik": 8,
      "padas": [
        {
          "text": "अग्ने᳚ म॒रुद्भि᳚ः शु॒भय᳚द्भि॒रृक्व᳚भि॒ः सोमं᳚ पिब मन्दसा॒नो ग᳚ण॒श्रिभि᳚ः ।",
          "begin": 0.0,
          "end": 6.915
        },
        {
          "text": "पा॒व॒केभि᳚र्विश्वमि॒न्वेभि᳚रा॒युभि॒र्वैश्वा᳚नर प्र॒दिवा᳚ के॒तुना᳚ स॒जूः ॥",
          "begin": 6.915,
          "end": 20.4
        }
      ]
    }
  ]
}