{
  "mandala": 5,
  "sukta": 63,
  "verses": [
    {
      "id": "5.63.1",
      "mandala": 5,
      "sukta": 63,
      "rik": 1,
      "padas": [
        {
          "text": "ऋत᳚स्य गोपा॒वधि᳚ तिष्ठथो॒ रथं॒ सत्य᳚धर्माणा पर॒मे व्यो᳚मनि ।",
          "begin": 0.0,
          "end": 8.027
        },
        {
          "text": "यमत्र᳚ मित्रावरु॒णाव᳚थो यु॒वं तस्मै᳚ वृ॒ष्टिर्मधु᳚मत्पिन्वते दि॒वः ॥",
          "begin": 8.027,
          "end": 15.76
        }
      ]
    },
    {
      "id": "5.63.2",
      "mandala": 5,
      "sukta": 63,
      "rik": 2,
      "padas": [
        {
          "text": "स॒म्राजा᳚व॒स्य भुव᳚नस्य राजथो॒ मित्रा᳚वरुणा वि॒दथे᳚ स्व॒र्दृशा᳚ ।",
          "begin": 0.0,
          "end": 8.854
        },
        {
          "text": "वृ॒ष्टिं वां॒ राधो᳚ अमृत॒त्वमी᳚महे॒ द्यावा᳚पृथि॒वी वि च᳚रन्ति त॒न्यवः᳚ ॥",
          "begin": 8.854,
          "end": 17.84
        }
      ]
    },
    {
      "id": "5.63.3",
      "mandala": 5,
      "sukta": 63,
      "rik": 3,
      "padas": [
        {
          "text": "स॒म्राजा᳚ उ॒ग्रा वृ᳚ष॒भा दि॒वस्पती᳚ पृथि॒व्या मि॒त्रावरु᳚णा॒ विच᳚र्षणी ।",
          "begin": 0.0,
          "end": 8.203
        },
        {
          "text": "चि॒त्रेभि᳚र॒भ्रैरुप᳚ तिष्ठथो॒ रवं॒ द्यां व᳚र्षयथो॒ असु᳚रस्य मा॒यया᳚ ॥",
          "begin": 8.203,
          "end": 16.24
        }
      ]
    },
    {
      "id": "5.63.4",
      "mandala": 5,
      "sukta": 63,
      "rik": 4,
      "padas": [
        {
          "text": "मा॒या वां᳚ मित्रावरुणा दि॒वि श्रि॒ता सूर्यो॒ ज्योति᳚श्चरति चि॒त्रमायु᳚धम् ।",
          "begin": 0.0,
          "end": 8.29
        },
        {
          "text": "तम॒भ्रेण᳚ वृ॒ष्ट्या गू᳚हथो दि॒वि पर्ज᳚न्य द्र॒प्सा मधु᳚मन्त ईरते ॥",
          "begin": 8.29,
          "end": 16.24
        }
      ]
    },
    {
      "id": "5.63.5",
      "mandala": 5,
      "sukta": 63,
      "rik": 5,
      "padas": [
        {
          "text": "रथं᳚ युञ्जते म॒रुतः᳚ शु॒भे सु॒खं शूरो॒ न मि᳚त्रावरुणा॒ गवि᳚ष्टिषु ।",
          "begin": 0.0,
          "end": 8.351
        },
        {
          "text": "रजां᳚सि चि॒त्रा वि च᳚रन्ति त॒न्यवो᳚ दि॒वः स᳚म्राजा॒ पय᳚सा न उक्षतम् ॥",
          "begin": 8.351,
          "end": 15.88
        }
      ]
    },
    {
      "id": "5.63.6",
      "mandala": 5,
      "sukta": 63,
      "rik": 6,
      "padas": [
        {
          "text": "वाचं॒ सु मि᳚त्रावरुणा॒विरा᳚वतीं प॒र्जन्य᳚श्चि॒त्रां व᳚दति॒ त्विषी᳚मतीम् ।",
          "begin": 0.0,
          "end": 8.793
        },
        {
          "text": "अ॒भ्रा व᳚सत म॒रुत॒ः सु मा॒यया॒ द्यां व᳚र्षयतमरु॒णाम᳚रे॒पस᳚म् ॥",
          "begin": 8.793,
          "end": 16.52
        }
      ]
    },
    {
      "id": "5.63.7",
      "mandala": 5,
      "sukta": 63,
      "rik": 7,
      "padas": [
        {
          "text": "धर्म᳚णा मित्रावरुणा विपश्चिता व्र॒ता र᳚क्षेथे॒ असु᳚रस्य मा॒यया᳚ ।",
          "begin": 0.0,
          "end": 9.38
        },
        {
          "text": "ऋ॒तेन॒ विश्वं॒ भुव᳚नं॒ वि रा᳚जथ॒ः सूर्य॒मा ध᳚त्थो दि॒वि चित्र्यं॒ रथ᳚म् ॥",
          "begin": 9.38,
          "end": 19.0
        }
      ]
    }
  ]
}