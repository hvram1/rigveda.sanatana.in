{
  "mandala": 5,
  "sukta": 25,
  "verses": [
    {
      "id": "5.25.1",
      "mandala": 5,
      "sukta": 25,
      "rik": 1,
      "padas": [
        {
          "text": "अच्छा᳚ वो अ॒ग्निमव᳚से दे॒वं गा᳚सि॒ स नो॒ वसु᳚ः ।",
          "begin": 0.0,
          "end": 6.742
        },
        {
          "text": "रास᳚त्पु॒त्र ऋ᳚षू॒णामृ॒तावा᳚ पर्षति द्वि॒षः ॥",
          "begin": 6.742,
          "end": 12.92
        }
      ]
    },
    {
      "id": "5.25.2",
      "mandala": 5,
      "sukta": 25,
      "rik": 2,
      "padas": [
        {
          "text": "स हि स॒त्यो यं पूर्वे᳚ चिद्दे॒वास᳚श्चि॒द्यमी᳚धि॒रे ।",
          "begin": 0.0,
          "end": 5.961
        },
        {
          "text": "होता᳚रं म॒न्द्रजि᳚ह्व॒मित्सु᳚दी॒तिभि᳚र्वि॒भाव᳚सुम् ॥",
          "begin": 5.961,
          "end": 12.8
        }
      ]
    },
    {
      "id": "5.25.3",
      "mandala": 5,
      "sukta": 25,
      "rik": 3,
      "padas": [
        {
          "text": "स नो᳚ धी॒ती वरि᳚ष्ठया॒ श्रेष्ठ᳚या च सुम॒त्या ।",
          "begin": 0.0,
          "end": 6.728
        },
        {
          "text": "अग्ने᳚ रा॒यो दि᳚दीहि नः सुवृ॒क्तिभि᳚र्वरेण्य ॥",
          "begin": 6.728,
          "end": 12.56
        }
      ]
    },
    {
      "id": "5.25.4",
      "mandala": 5,
      "sukta": 25,
      "rik": 4,
      "padas": [
        {
          "text": "अ॒ग्निर्दे॒वेषु᳚ राजत्य॒ग्निर्मर्ते᳚ष्वावि॒शन् ।",
          "begin": 0.0,
          "end": 5.736
        },
        {
          "text": "अ॒ग्निर्नो᳚ हव्य॒वाह᳚नो॒॑ग्निं धी॒भिः स᳚पर्यत ॥",
          "begin": 5.736,
          "end": 12.32
        }
      ]
    },
    {
      "id": "5.25.5",
      "mandala": 5,
      "sukta": 25,
      "rik": 5,
      "padas": [
        {
          "text": "अ॒ग्निस्तु॒विश्र᳚वस्तमं तु॒विब्र᳚ह्माणमुत्त॒मम् ।",
          "begin": 0.0,
          "end": 6.531
        },
        {
          "text": "अ॒तूर्तं᳚ श्राव॒यत्प᳚तिं पु॒त्रं द᳚दाति दा॒शुषे᳚ ॥",
          "begin": 6.531,
          "end": 12.72
        }
      ]
    },
    {
      "id": "5.25.6",
      "mandala": 5,
      "sukta": 25,
      "rik": 6,
      "padas": [
        {
          "text": "अ॒ग्निर्द᳚दाति॒ सत्प᳚तिं सा॒साह॒ यो यु॒धा नृभि᳚ः ।",
          "begin": 0.0,
          "end": 6.477
        },
        {
          "text": "अ॒ग्निरत्यं᳚ रघु॒ष्यदं॒ जेता᳚र॒मप᳚राजितम् ॥",
          "begin": 6.477,
          "end": 11.8
        }
      ]
    },
    {
      "id": "5.25.7",
      "mandala": 5,
      "sukta": 25,
      "rik": 7,
      "padas": [
        {
          "text": "यद्वाहि᳚ष्ठं॒ तद॒ग्नये᳚ बृ॒हद᳚र्च विभावसो ।",
          "begin": 0.0,
          "end": 6.323
        },
        {
          "text": "महि᳚षीव॒ त्वद्र॒यिस्त्वद्वाजा॒ उदी᳚रते ॥",
          "begin": 6.323,
          "end": 11.4
        }
      ]
    },
    {
      "id": "5.25.8",
      "mandala": 5,
      "sukta": 25,
      "rik": 8,
      "padas": [
        {
          "text": "तव᳚ द्यु॒मन्तो᳚ अ॒र्चयो॒ ग्रावे᳚वोच्यते बृ॒हत् ।",
          "begin": 0.0,
          "end": 8.265
        },
        {
          "text": "उ॒तो ते᳚ तन्य॒तुर्य᳚था स्वा॒नो अ᳚र्त॒ त्मना᳚ दि॒वः ॥",
          "begin": 8.265,
          "end": 13.88
        }
      ]
    },
    {
      "id": "5.25.9",
      "mandala": 5,
      "sukta": 25,
      "rik": 9,
      "padas": [
        {
          "text": "ए॒वाँ अ॒ग्निं व᳚सू॒यवः᳚ सहसा॒नं व᳚वन्दिम ।",
          "begin": 0.0,
          "end": 6.287
        },
        {
          "text": "स नो॒ विश्वा॒ अति॒ द्विष॒ः पर्ष᳚न्ना॒वेव᳚ सु॒क्रतु᳚ः ॥",
          "begin": 6.287,
          "end": 13.56
        }
      ]
    }
  ]
}