{
  "mandala": 5,
  "sukta": 37,
  "verses": [
    {
      "id": "5.37.1",
      "mandala": 5,
      "sukta": 37,
      "rik": 1,
      "padas": [
        {
          "text": "सं भा॒नुना᳚ यतते॒ सूर्य᳚स्या॒जुह्वा᳚नो घृ॒तपृ᳚ष्ठ॒ः स्वञ्चा᳚ः ।",
          "begin": 0.0,
          "end": 6.178
        },
        {
          "text": "तस्मा॒ अमृ᳚ध्रा उ॒षसो॒ व्यु᳚च्छा॒न्य इन्द्रा᳚य सु॒नवा॒मेत्याह᳚ ॥",
          "begin": 6.178,
          "end": 17.88
        }
      ]
    },
    {
      "id": "5.37.2",
      "mandala": 5,
      "sukta": 37,
      "rik": 2,
      "padas": [
        {
          "text": "समि᳚द्धाग्निर्वनवत्स्ती॒र्णब᳚र्हिर्यु॒क्तग्रा᳚वा सु॒तसो᳚मो जराते ।",
          "begin": 0.0,
          "end": 5.057
        },
        {
          "text": "ग्रावा᳚णो॒ यस्ये᳚षि॒रं वद॒न्त्यय᳚दध्व॒र्युर्ह॒विषाव॒ सिन्धु᳚म् ॥",
          "begin": 5.057,
          "end": 16.44
        }
      ]
    },
    {
      "id": "5.37.3",
      "mandala": 5,
      "sukta": 37,
      "rik": 3,
      "padas": [
        {
          "text": "व॒धूरि॒यं पति᳚मि॒च्छन्त्ये᳚ति॒ य ईं॒ वहा᳚ते॒ महि᳚षीमिषि॒राम् ।",
          "begin": 0.0,
          "end": 7.724
        },
        {
          "text": "आस्य᳚ श्रवस्या॒द्रथ॒ आ च᳚ घोषात्पु॒रू स॒हस्रा॒ परि᳚ वर्तयाते ॥",
          "begin": 7.724,
          "end": 14.36
        }
      ]
    },
    {
      "id": "5.37.4",
      "mandala": 5,
      "sukta": 37,
      "rik": 4,
      "padas": [
        {
          "text": "न स राजा᳚ व्यथते॒ यस्मि॒न्निन्द्र᳚स्ती॒व्रं सोमं॒ पिब᳚ति॒ गोस᳚खायम् ।",
          "begin": 0.0,
          "end": 7.937
        },
        {
          "text": "आ स᳚त्व॒नैरज᳚ति॒ हन्ति᳚ वृ॒त्रं क्षेति᳚ क्षि॒तीः सु॒भगो॒ नाम॒ पुष्य᳚न् ॥",
          "begin": 7.937,
          "end": 14.68
        }
      ]
    },
    {
      "id": "5.37.5",
      "mandala": 5,
      "sukta": 37,
      "rik": 5,
      "padas": [
        {
          "text": "पुष्या॒त्क्षेमे᳚ अ॒भि योगे᳚ भवात्यु॒भे वृतौ᳚ संय॒ती सं ज᳚याति ।",
          "begin": 0.0,
          "end": 9.416
        },
        {
          "text": "प्रि॒यः सूर्ये᳚ प्रि॒यो अ॒ग्ना भ᳚वाति॒ य इन्द्रा᳚य सु॒तसो᳚मो॒ ददा᳚शत् ॥",
          "begin": 9.416,
          "end": 20.48
        }
      ]
    }
  ]
}