{
  "mandala": 5,
  "sukta": 86,
  "verses": [
    {
      "id": "5.86.1",
      "mandala": 5,
      "sukta": 86,
      "rik": 1,
      "padas": [
        {
          "text": "इन्द्रा᳚ग्नी॒ यमव᳚थ उ॒भा वाजे᳚षु॒ मर्त्य᳚म् ।",
          "begin": 0.0,
          "end": 7.439
        },
        {
          "text": "दृ॒ळ्हा चि॒त्स प्र भे᳚दति द्यु॒म्ना वाणी᳚रिव त्रि॒तः ॥",
          "begin": 7.439,
          "end": 13.64
        }
      ]
    },
    {
      "id": "5.86.2",
      "mandala": 5,
      "sukta": 86,
      "rik": 2,
      "padas": [
        {
          "text": "या पृत᳚नासु दु॒ष्टरा॒ या वाजे᳚षु श्र॒वाय्या᳚ ।",
          "begin": 0.0,
          "end": 6.812
        },
        {
          "text": "या पञ्च᳚ चर्ष॒णीर॒भी᳚न्द्रा॒ग्नी ता ह᳚वामहे ॥",
          "begin": 6.812,
          "end": 12.24
        }
      ]
    },
    {
      "id": "5.86.3",
      "mandala": 5,
      "sukta": 86,
      "rik": 3,
      "padas": [
        {
          "text": "तयो॒रिदम᳚व॒च्छव᳚स्ति॒ग्मा दि॒द्युन्म॒घोनो᳚ः ।",
          "begin": 0.0,
          "end": 4.134
        },
        {
          "text": "प्रति॒ द्रुणा॒ गभ᳚स्त्यो॒र्गवां᳚ वृत्र॒घ्न एष᳚ते ॥",
          "begin": 4.134,
          "end": 11.2
        }
      ]
    },
    {
      "id": "5.86.4",
      "mandala": 5,
      "sukta": 86,
      "rik": 4,
      "padas": [
        {
          "text": "ता वा॒मेषे॒ रथा᳚नामिन्द्रा॒ग्नी ह᳚वामहे ।",
          "begin": 0.0,
          "end": 6.457
        },
        {
          "text": "पती᳚ तु॒रस्य॒ राध᳚सो वि॒द्वांसा॒ गिर्व᳚णस्तमा ॥",
          "begin": 6.457,
          "end": 11.88
        }
      ]
    },
    {
      "id": "5.86.5",
      "mandala": 5,
      "sukta": 86,
      "rik": 5,
      "padas": [
        {
          "text": "ता वृ॒धन्ता॒वनु॒ द्यून्मर्ता᳚य दे॒वाव॒दभा᳚ ।",
          "begin": 0.0,
          "end": 7.023
        },
        {
          "text": "अर्ह᳚न्ता चित्पु॒रो द॒धें॑शे᳚व दे॒वावर्व᳚ते ॥",
          "begin": 7.023,
          "end": 12.96
        }
      ]
    },
    {
      "id": "5.86.6",
      "mandala": 5,
      "sukta": 86,
      "rik": 6,
      "padas": [
        {
          "text": "ए॒वेन्द्रा॒ग्निभ्या॒महा᳚वि ह॒व्यं शू॒ष्यं᳚ घृ॒तं न पू॒तमद्रि᳚भिः ।",
          "begin": 0.0,
          "end": 8.762
        },
        {
          "text": "ता सू॒रिषु॒ श्रवो᳚ बृ॒हद्र॒यिं गृ॒णत्सु᳚ दिधृत॒मिषं᳚ गृ॒णत्सु᳚ दिधृतम् ॥",
          "begin": 8.762,
          "end": 17.88
        }
      ]
    }
  ]
}