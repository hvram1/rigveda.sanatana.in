{
  "mandala": 5,
  "sukta": 85,
  "verses": [
    {
      "id": "5.85.1",
      "mandala": 5,
      "sukta": 85,
      "rik": 1,
      "padas": [
        {
          "text": "प्र स॒म्राजे᳚ बृ॒हद᳚र्चा गभी॒रं ब्रह्म᳚ प्रि॒यं वरु᳚णाय श्रु॒ताय᳚ ।",
          "begin": 0.0,
          "end": 8.791
        },
        {
          "text": "वि यो ज॒घान᳚ शमि॒तेव॒ चर्मो᳚प॒स्तिरे᳚ पृथि॒वीं सूर्या᳚य ॥",
          "begin": 8.791,
          "end": 16.16
        }
      ]
    },
    {
      "id": "5.85.2",
      "mandala": 5,
      "sukta": 85,
      "rik": 2,
      "padas": [
        {
          "text": "वने᳚षु॒ व्य१॒᳚न्तरि᳚क्षं ततान॒ वाज॒मर्व᳚त्सु॒ पय᳚ उ॒स्रिया᳚सु ।",
          "begin": 0.0,
          "end": 8.01
        },
        {
          "text": "हृ॒त्सु क्रतुं॒ वरु᳚णो अ॒प्स्व१॒᳚ग्निं दि॒वि सूर्य᳚मदधा॒त्सोम॒मद्रौ᳚ ॥",
          "begin": 8.01,
          "end": 16.04
        }
      ]
    },
    {
      "id": "5.85.3",
      "mandala": 5,
      "sukta": 85,
      "rik": 3,
      "padas": [
        {
          "text": "नी॒चीन᳚बारं॒ वरु᳚ण॒ः कव᳚न्धं॒ प्र स᳚सर्ज॒ रोद᳚सी अ॒न्तरि᳚क्षम् ।",
          "begin": 0.0,
          "end": 7.252
        },
        {
          "text": "तेन॒ विश्व᳚स्य॒ भुव᳚नस्य॒ राजा॒ यवं॒ न वृ॒ष्टिर्व्यु᳚नत्ति॒ भूम᳚ ॥",
          "begin": 7.252,
          "end": 13.92
        }
      ]
    },
    {
      "id": "5.85.4",
      "mandala": 5,
      "sukta": 85,
      "rik": 4,
      "padas": [
        {
          "text": "उ॒नत्ति॒ भूमिं᳚ पृथि॒वीमु॒त द्यां य॒दा दु॒ग्धं वरु᳚णो॒ वष्ट्यादित् ।",
          "begin": 0.0,
          "end": 8.265
        },
        {
          "text": "सम॒भ्रेण᳚ वसत॒ पर्व᳚तासस्तविषी॒यन्त᳚ः श्रथयन्त वी॒राः ॥",
          "begin": 8.265,
          "end": 14.56
        }
      ]
    },
    {
      "id": "5.85.5",
      "mandala": 5,
      "sukta": 85,
      "rik": 5,
      "padas": [
        {
          "text": "इ॒मामू॒ ष्वा᳚सु॒रस्य᳚ श्रु॒तस्य᳚ म॒हीं मा॒यां वरु᳚णस्य॒ प्र वो᳚चम् ।",
          "begin": 0.0,
          "end": 8.44
        },
        {
          "text": "माने᳚नेव तस्थि॒वाँ अ॒न्तरि᳚क्षे॒ वि यो म॒मे पृ᳚थि॒वीं सूर्ये᳚ण ॥",
          "begin": 8.44,
          "end": 17.08
        }
      ]
    },
    {
      "id": "5.85.6",
      "mandala": 5,
      "sukta": 85,
      "rik": 6,
      "padas": [
        {
          "text": "इ॒मामू॒ नु क॒वित᳚मस्य मा॒यां म॒हीं दे॒वस्य॒ नकि॒रा द᳚धर्ष ।",
          "begin": 0.0,
          "end": 7.907
        },
        {
          "text": "एकं॒ यदु॒द्ना न पृ॒णन्त्येनी᳚रासि॒ञ्चन्ती᳚र॒वन᳚यः समु॒द्रम् ॥",
          "begin": 7.907,
          "end": 15.08
        }
      ]
    },
    {
      "id": "5.85.7",
      "mandala": 5,
      "sukta": 85,
      "rik": 7,
      "padas": [
        {
          "text": "अ॒र्य॒म्यं᳚ वरुण मि॒त्र्यं᳚ वा॒ सखा᳚यं वा॒ सद॒मिद्भ्रात᳚रं वा ।",
          "begin": 0.0,
          "end": 10.064
        },
        {
          "text": "वे॒शं वा॒ नित्यं᳚ वरु॒णार᳚णं वा॒ यत्सी॒माग᳚श्चकृ॒मा शि॒श्रथ॒स्तत् ॥",
          "begin": 10.064,
          "end": 16.0
        }
      ]
    },
    {
      "id": "5.85.8",
      "mandala": 5,
      "sukta": 85,
      "rik": 8,
      "padas": [
        {
          "text": "कि॒त॒वासो॒ यद्रि᳚रि॒पुर्न दी॒वि यद्वा᳚ घा स॒त्यमु॒त यन्न वि॒द्म ।",
          "begin": 0.0,
          "end": 8.352
        },
        {
          "text": "सर्वा॒ ता वि ष्य᳚ शिथि॒रेव᳚ दे॒वाधा᳚ ते स्याम वरुण प्रि॒यासः᳚ ॥",
          "begin": 8.352,
          "end": 18.52
        }
      ]
    }
  ]
}