{
  "mandala": 5,
  "sukta": 2,
  "verses": [
    {
      "id": "5.2.1",
      "mandala": 5,
      "sukta": 2,
      "rik": 1,
      "padas": [
        {
          "text": "कु॒मा॒रं मा॒ता यु᳚व॒तिः समु᳚ब्धं॒ गुहा᳚ बिभर्ति॒ न द᳚दाति पि॒त्रे ।",
          "begin": 0.0,
          "end": 9.605
        },
        {
          "text": "अनी᳚कमस्य॒ न मि॒नज्जना᳚सः पु॒रः प᳚श्यन्ति॒ निहि᳚तमर॒तौ ॥",
          "begin": 9.605,
          "end": 16.24
        }
      ]
    },
    {
      "id": "5.2.2",
      "mandala": 5,
      "sukta": 2,
      "rik": 2,
      "padas": [
        {
          "text": "कमे॒तं त्वं यु᳚वते कुमा॒रं पेषी᳚ बिभर्षि॒ महि᳚षी जजान ।",
          "begin": 0.0,
          "end": 7.295
        },
        {
          "text": "पू॒र्वीर्हि गर्भ᳚ः श॒रदो᳚ व॒वर्धाप᳚श्यं जा॒तं यदसू᳚त मा॒ता ॥",
          "begin": 7.295,
          "end": 15.68
        }
      ]
    },
    {
      "id": "5.2.3",
      "mandala": 5,
      "sukta": 2,
      "rik": 3,
      "padas": [
        {
          "text": "हिर᳚ण्यदन्तं॒ शुचि᳚वर्णमा॒रात्क्षेत्रा᳚दपश्य॒मायु᳚धा॒ मिमा᳚नम् ।",
          "begin": 0.0,
          "end": 9.352
        },
        {
          "text": "द॒दा॒नो अ᳚स्मा अ॒मृतं᳚ वि॒पृक्व॒त्किं माम᳚नि॒न्द्राः कृ᳚णवन्ननु॒क्थाः ॥",
          "begin": 9.352,
          "end": 17.68
        }
      ]
    },
    {
      "id": "5.2.4",
      "mandala": 5,
      "sukta": 2,
      "rik": 4,
      "padas": [
        {
          "text": "क्षेत्रा᳚दपश्यं सनु॒तश्चर᳚न्तं सु॒मद्यू॒थं न पु॒रु शोभ᳚मानम् ।",
          "begin": 0.0,
          "end": 8.702
        },
        {
          "text": "न ता अ᳚गृभ्र॒न्नज᳚निष्ट॒ हि षः पलि᳚क्नी॒रिद्यु᳚व॒तयो᳚ भवन्ति ॥",
          "begin": 8.702,
          "end": 15.64
        }
      ]
    },
    {
      "id": "5.2.5",
      "mandala": 5,
      "sukta": 2,
      "rik": 5,
      "padas": [
        {
          "text": "के मे᳚ मर्य॒कं वि य᳚वन्त॒ गोभि॒र्न येषां᳚ गो॒पा अर᳚णश्चि॒दास᳚ ।",
          "begin": 0.0,
          "end": 8.695
        },
        {
          "text": "य ईं᳚ जगृ॒भुरव॒ ते सृ᳚ज॒न्त्वाजा᳚ति प॒श्व उप᳚ नश्चिकि॒त्वान् ॥",
          "begin": 8.695,
          "end": 16.4
        }
      ]
    },
    {
      "id": "5.2.6",
      "mandala": 5,
      "sukta": 2,
      "rik": 6,
      "padas": [
        {
          "text": "व॒सां राजा᳚नं वस॒तिं जना᳚ना॒मरा᳚तयो॒ नि द᳚धु॒र्मर्त्ये᳚षु ।",
          "begin": 0.0,
          "end": 9.244
        },
        {
          "text": "ब्रह्मा॒ण्यत्रे॒रव॒ तं सृ᳚जन्तु निन्दि॒तारो॒ निन्द्या᳚सो भवन्तु ॥",
          "begin": 9.244,
          "end": 16.48
        }
      ]
    },
    {
      "id": "5.2.7",
      "mandala": 5,
      "sukta": 2,
      "rik": 7,
      "padas": [
        {
          "text": "शुन᳚श्चि॒च्छेपं॒ निदि᳚तं स॒हस्रा॒द्यूपा᳚दमुञ्चो॒ अश᳚मिष्ट॒ हि षः ।",
          "begin": 0.0,
          "end": 8.756
        },
        {
          "text": "ए॒वास्मद᳚ग्ने॒ वि मु᳚मुग्धि॒ पाशा॒न्होत᳚श्चिकित्व इ॒ह तू नि॒षद्य᳚ ॥",
          "begin": 8.756,
          "end": 15.88
        }
      ]
    },
    {
      "id": "5.2.8",
      "mandala": 5,
      "sukta": 2,
      "rik": 8,
      "padas": [
        {
          "text": "हृ॒णी॒यमा᳚नो॒ अप॒ हि मदैये॒ः प्र मे᳚ दे॒वानां᳚ व्रत॒पा उ᳚वाच ।",
          "begin": 0.0,
          "end": 9.379
        },
        {
          "text": "इन्द्रो᳚ वि॒द्वाँ अनु॒ हि त्वा᳚ च॒चक्ष॒ तेना॒हम᳚ग्ने॒ अनु᳚शिष्ट॒ आगा᳚म् ॥",
          "begin": 9.379,
          "end": 18.36
        }
      ]
    },
    {
      "id": "5.2.9",
      "mandala": 5,
      "sukta": 2,
      "rik": 9,
      "padas": [
        {
          "text": "वि ज्योति᳚षा बृह॒ता भा᳚त्य॒ग्निरा॒विर्विश्वा᳚नि कृणुते महि॒त्वा ।",
          "begin": 0.0,
          "end": 7.89
        },
        {
          "text": "प्रादे᳚वीर्मा॒याः स᳚हते दु॒रेवा॒ः शिशी᳚ते॒ शृङ्गे॒ रक्ष᳚से वि॒निक्षे᳚ ॥",
          "begin": 7.89,
          "end": 17.36
        }
      ]
    },
    {
      "id": "5.2.10",
      "mandala": 5,
      "sukta": 2,
      "rik": 10,
      "padas": [
        {
          "text": "उ॒त स्वा॒नासो᳚ दि॒वि ष᳚न्त्व॒ग्नेस्ति॒ग्मायु᳚धा॒ रक्ष᳚से॒ हन्त॒वा उ᳚ ।",
          "begin": 0.0,
          "end": 9.302
        },
        {
          "text": "मदे᳚ चिदस्य॒ प्र रु᳚जन्ति॒ भामा॒ न व᳚रन्ते परि॒बाधो॒ अदे᳚वीः ॥",
          "begin": 9.302,
          "end": 17.12
        }
      ]
    },
    {
      "id": "5.2.11",
      "mandala": 5,
      "sukta": 2,
      "rik": 11,
      "padas": [
        {
          "text": "ए॒तं ते॒ स्तोमं᳚ तुविजात॒ विप्रो॒ रथं॒ न धीर॒ः स्वपा᳚ अतक्षम् ।",
          "begin": 0.0,
          "end": 8.405
        },
        {
          "text": "यदीद᳚ग्ने॒ प्रति॒ त्वं दे᳚व॒ हर्या॒ः स्व᳚र्वतीर॒प ए᳚ना जयेम ॥",
          "begin": 8.405,
          "end": 17.08
        }
      ]
    },
    {
      "id": "5.2.12",
      "mandala": 5,
      "sukta": 2,
      "rik": 12,
      "padas": [
        {
          "text": "तु॒वि॒ग्रीवो᳚ वृष॒भो वा᳚वृधा॒नो᳚॑श॒त्र्व१॒᳚र्यः सम᳚जाति॒ वेदः᳚ ।",
          "begin": 0.0,
          "end": 9.664
        },
        {
          "text": "इती॒मम॒ग्निम॒मृता᳚ अवोचन्ब॒र्हिष्म᳚ते॒ मन᳚वे॒ शर्म᳚ यंसद्ध॒विष्म᳚ते॒ मन᳚वे॒ शर्म᳚ यंसत् ॥",
          "begin": 9.664,
          "end": 21.24
        }
      ]
    }
  ]
}