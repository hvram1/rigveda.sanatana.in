{
  "mandala": 5,
  "sukta": 31,
  "verses": [
    {
      "id": "5.31.1",
      "mandala": 5,
      "sukta": 31,
      "rik": 1,
      "padas": [
        {
          "text": "इन्द्रो॒ रथा᳚य प्र॒वतं᳚ कृणोति॒ यम॒ध्यस्था᳚न्म॒घवा᳚ वाज॒यन्त᳚म् ।",
          "begin": 0.0,
          "end": 10.872
        },
        {
          "text": "यू॒थेव᳚ प॒श्वो व्यु᳚नोति गो॒पा अरि᳚ष्टो याति प्रथ॒मः सिषा᳚सन् ॥",
          "begin": 10.872,
          "end": 19.36
        }
      ]
    },
    {
      "id": "5.31.2",
      "mandala": 5,
      "sukta": 31,
      "rik": 2,
      "padas": [
        {
          "text": "आ प्र द्र᳚व हरिवो॒ मा वि वे᳚न॒ः पिश᳚ङ्गराते अ॒भि नः᳚ सचस्व ।",
          "begin": 0.0,
          "end": 8.77
        },
        {
          "text": "न॒हि त्वदि᳚न्द्र॒ वस्यो᳚ अ॒न्यदस्त्य᳚मे॒नाँश्चि॒ज्जनि᳚वतश्चकर्थ ॥",
          "begin": 8.77,
          "end": 16.16
        }
      ]
    },
    {
      "id": "5.31.3",
      "mandala": 5,
      "sukta": 31,
      "rik": 3,
      "padas": [
        {
          "text": "उद्यत्सह॒ः सह᳚स॒ आज᳚निष्ट॒ देदि᳚ष्ट॒ इन्द्र᳚ इन्द्रि॒याणि॒ विश्वा᳚ ।",
          "begin": 0.0,
          "end": 6.936
        },
        {
          "text": "प्राचो᳚दयत्सु॒दुघा᳚ व॒व्रे अ॒न्तर्वि ज्योति᳚षा संववृ॒त्वत्तमो᳚॑वः ॥",
          "begin": 6.936,
          "end": 16.24
        }
      ]
    },
    {
      "id": "5.31.4",
      "mandala": 5,
      "sukta": 31,
      "rik": 4,
      "padas": [
        {
          "text": "अन᳚वस्ते॒ रथ॒मश्वा᳚य तक्ष॒न्त्वष्टा॒ वज्रं᳚ पुरुहूत द्यु॒मन्त᳚म् ।",
          "begin": 0.0,
          "end": 8.988
        },
        {
          "text": "ब्र॒ह्माण॒ इन्द्रं᳚ म॒हय᳚न्तो अ॒र्कैरव᳚र्धय॒न्नह᳚ये॒ हन्त॒वा उ᳚ ॥",
          "begin": 8.988,
          "end": 16.8
        }
      ]
    },
    {
      "id": "5.31.5",
      "mandala": 5,
      "sukta": 31,
      "rik": 5,
      "padas": [
        {
          "text": "वृष्णे॒ यत्ते॒ वृष᳚णो अ॒र्कमर्चा॒निन्द्र॒ ग्रावा᳚णो॒ अदि᳚तिः स॒जोषा᳚ः ।",
          "begin": 0.0,
          "end": 9.828
        },
        {
          "text": "अ॒न॒श्वासो॒ ये प॒वयो᳚॑र॒था इन्द्रे᳚षिता अ॒भ्यव᳚र्तन्त॒ दस्यू᳚न् ॥",
          "begin": 9.828,
          "end": 17.84
        }
      ]
    },
    {
      "id": "5.31.6",
      "mandala": 5,
      "sukta": 31,
      "rik": 6,
      "padas": [
        {
          "text": "प्र ते॒ पूर्वा᳚णि॒ कर᳚णानि वोचं॒ प्र नूत᳚ना मघव॒न्या च॒कर्थ᳚ ।",
          "begin": 0.0,
          "end": 8.1
        },
        {
          "text": "शक्ती᳚वो॒ यद्वि॒भरा॒ रोद᳚सी उ॒भे जय᳚न्न॒पो मन᳚वे॒ दानु᳚चित्राः ॥",
          "begin": 8.1,
          "end": 16.16
        }
      ]
    },
    {
      "id": "5.31.7",
      "mandala": 5,
      "sukta": 31,
      "rik": 7,
      "padas": [
        {
          "text": "तदिन्नु ते॒ कर᳚णं दस्म वि॒प्राहिं॒ यद्घ्नन्नोजो॒ अत्रामि᳚मीथाः ।",
          "begin": 0.0,
          "end": 8.446
        },
        {
          "text": "शुष्ण᳚स्य चि॒त्परि᳚ मा॒या अ᳚गृभ्णाः प्रपि॒त्वं यन्नप॒ दस्यूँ᳚रसेधः ॥",
          "begin": 8.446,
          "end": 16.0
        }
      ]
    },
    {
      "id": "5.31.8",
      "mandala": 5,
      "sukta": 31,
      "rik": 8,
      "padas": [
        {
          "text": "त्वम॒पो यद᳚वे तु॒र्वशा॒यार᳚मयः सु॒दुघा᳚ः पा॒र इ᳚न्द्र ।",
          "begin": 0.0,
          "end": 7.94
        },
        {
          "text": "उ॒ग्रम᳚यात॒मव᳚हो ह॒ कुत्सं॒ सं ह॒ यद्वा᳚मु॒शनार᳚न्त दे॒वाः ॥",
          "begin": 7.94,
          "end": 15.28
        }
      ]
    },
    {
      "id": "5.31.9",
      "mandala": 5,
      "sukta": 31,
      "rik": 9,
      "padas": [
        {
          "text": "इन्द्रा᳚कुत्सा॒ वह᳚माना॒ रथे॒ना वा॒मत्या॒ अपि॒ कर्णे᳚ वहन्तु ।",
          "begin": 0.0,
          "end": 8.636
        },
        {
          "text": "निः षी᳚म॒द्भ्यो धम᳚थो॒ निः ष॒धस्था᳚न्म॒घोनो᳚ हृ॒दो व᳚रथ॒स्तमां᳚सि ॥",
          "begin": 8.636,
          "end": 17.24
        }
      ]
    },
    {
      "id": "5.31.10",
      "mandala": 5,
      "sukta": 31,
      "rik": 10,
      "padas": [
        {
          "text": "वात᳚स्य यु॒क्तान्त्सु॒युज᳚श्चि॒दश्वा᳚न्क॒विश्चि᳚दे॒षो अ᳚जगन्नव॒स्युः ।",
          "begin": 0.0,
          "end": 7.827
        },
        {
          "text": "विश्वे᳚ ते॒ अत्र᳚ म॒रुत॒ः सखा᳚य॒ इन्द्र॒ ब्रह्मा᳚णि॒ तवि᳚षीमवर्धन् ॥",
          "begin": 7.827,
          "end": 16.64
        }
      ]
    },
    {
      "id": "5.31.11",
      "mandala": 5,
      "sukta": 31,
      "rik": 11,
      "padas": [
        {
          "text": "सूर᳚श्चि॒द्रथं॒ परि᳚तक्म्यायां॒ पूर्वं᳚ कर॒दुप᳚रं जूजु॒वांस᳚म् ।",
          "begin": 0.0,
          "end": 8.64
        },
        {
          "text": "भर᳚च्च॒क्रमेत᳚श॒ः सं रि᳚णाति पु॒रो दध᳚त्सनिष्यति॒ क्रतुं᳚ नः ॥",
          "begin": 8.64,
          "end": 15.28
        }
      ]
    },
    {
      "id": "5.31.12",
      "mandala": 5,
      "sukta": 31,
      "rik": 12,
      "padas": [
        {
          "text": "आयं ज᳚ना अभि॒चक्षे᳚ जगा॒मेन्द्र॒ः सखा᳚यं सु॒तसो᳚ममि॒च्छन् ।",
          "begin": 0.0,
          "end": 7.994
        },
        {
          "text": "वद॒न्ग्रावाव॒ वेदिं᳚ भ्रियाते॒ यस्य᳚ जी॒रम᳚ध्व॒र्यव॒श्चर᳚न्ति ॥",
          "begin": 7.994,
          "end": 16.12
        }
      ]
    },
    {
      "id": "5.31.13",
      "mandala": 5,
      "sukta": 31,
      "rik": 13,
      "padas": [
        {
          "text": "ये चा॒कन᳚न्त चा॒कन᳚न्त॒ नू ते मर्ता᳚ अमृत॒ मो ते अंह॒ आर᳚न् ।",
          "begin": 0.0,
          "end": 9.51
        },
        {
          "text": "वा॒व॒न्धि यज्यूँ᳚रु॒त तेषु᳚ धे॒ह्योजो॒ जने᳚षु॒ येषु᳚ ते॒ स्याम᳚ ॥",
          "begin": 9.51,
          "end": 18.8
        }
      ]
    }
  ]
}