{
  "mandala": 5,
  "sukta": 6,
  "verses": [
    {
      "id": "5.6.1",
      "mandala": 5,
      "sukta": 6,
      "rik": 1,
      "padas": [
        {
          "text": "अ॒ग्निं तं म᳚न्ये॒ यो वसु॒रस्तं॒ यं यन्ति᳚ धे॒नवः᳚ ।",
          "begin": 0.0,
          "end": 8.719
        },
        {
          "text": "अस्त॒मर्व᳚न्त आ॒शवो॑स्तं॒ नित्या᳚सो वा॒जिन॒ इषं᳚ स्तो॒तृभ्य॒ आ भ᳚र ॥",
          "begin": 8.719,
          "end": 17.36
        }
      ]
    },
    {
      "id": "5.6.2",
      "mandala": 5,
      "sukta": 6,
      "rik": 2,
      "padas": [
        {
          "text": "सो अ॒ग्निर्यो वसु᳚र्गृ॒णे सं यमा॒यन्ति᳚ धे॒नवः᳚ ।",
          "begin": 0.0,
          "end": 6.762
        },
        {
          "text": "समर्व᳚न्तो रघु॒द्रुव॒ः सं सु᳚जा॒तासः᳚ सू॒रय॒ इषं᳚ स्तो॒तृभ्य॒ आ भ᳚र ॥",
          "begin": 6.762,
          "end": 14.68
        }
      ]
    },
    {
      "id": "5.6.3",
      "mandala": 5,
      "sukta": 6,
      "rik": 3,
      "padas": [
        {
          "text": "अ॒ग्निर्हि वा॒जिनं᳚ वि॒शे ददा᳚ति वि॒श्वच᳚र्षणिः ।",
          "begin": 0.0,
          "end": 6.656
        },
        {
          "text": "अ॒ग्नी रा॒ये स्वा॒भुवं॒ स प्री॒तो या᳚ति॒ वार्य॒मिषं᳚ स्तो॒तृभ्य॒ आ भ᳚र ॥",
          "begin": 6.656,
          "end": 14.68
        }
      ]
    },
    {
      "id": "5.6.4",
      "mandala": 5,
      "sukta": 6,
      "rik": 4,
      "padas": [
        {
          "text": "आ ते᳚ अग्न इधीमहि द्यु॒मन्तं᳚ देवा॒जर᳚म् ।",
          "begin": 0.0,
          "end": 6.493
        },
        {
          "text": "यद्ध॒ स्या ते॒ पनी᳚यसी स॒मिद्दी॒दय᳚ति॒ द्यवीषं᳚ स्तो॒तृभ्य॒ आ भ᳚र ॥",
          "begin": 6.493,
          "end": 14.96
        }
      ]
    },
    {
      "id": "5.6.5",
      "mandala": 5,
      "sukta": 6,
      "rik": 5,
      "padas": [
        {
          "text": "आ ते᳚ अग्न ऋ॒चा ह॒विः शुक्र᳚स्य शोचिषस्पते ।",
          "begin": 0.0,
          "end": 6.511
        },
        {
          "text": "सुश्च᳚न्द्र॒ दस्म॒ विश्प᳚ते॒ हव्य᳚वा॒ट् तुभ्यं᳚ हूयत॒ इषं᳚ स्तो॒तृभ्य॒ आ भ᳚र ॥",
          "begin": 6.511,
          "end": 15.16
        }
      ]
    },
    {
      "id": "5.6.6",
      "mandala": 5,
      "sukta": 6,
      "rik": 6,
      "padas": [
        {
          "text": "प्रो त्ये अ॒ग्नयो॒॑ग्निषु॒ विश्वं᳚ पुष्यन्ति॒ वार्य᳚म् ।",
          "begin": 0.0,
          "end": 8.868
        },
        {
          "text": "ते हि᳚न्विरे॒ त इ᳚न्विरे॒ त इ᳚षण्यन्त्यानु॒षगिषं᳚ स्तो॒तृभ्य॒ आ भ᳚र ॥",
          "begin": 8.868,
          "end": 15.48
        }
      ]
    },
    {
      "id": "5.6.7",
      "mandala": 5,
      "sukta": 6,
      "rik": 7,
      "padas": [
        {
          "text": "तव॒ त्ये अ᳚ग्ने अ॒र्चयो॒ महि᳚ व्राधन्त वा॒जिनः᳚ ।",
          "begin": 0.0,
          "end": 7.242
        },
        {
          "text": "ये पत्व᳚भिः श॒फानां᳚ व्र॒जा भु॒रन्त॒ गोना॒मिषं᳚ स्तो॒तृभ्य॒ आ भ᳚र ॥",
          "begin": 7.242,
          "end": 15.04
        }
      ]
    },
    {
      "id": "5.6.8",
      "mandala": 5,
      "sukta": 6,
      "rik": 8,
      "padas": [
        {
          "text": "नवा᳚ नो अग्न॒ आ भ᳚र स्तो॒तृभ्य᳚ः सुक्षि॒तीरिषः᳚ ।",
          "begin": 0.0,
          "end": 7.404
        },
        {
          "text": "ते स्या᳚म॒ य आ᳚नृ॒चुस्त्वादू᳚तासो॒ दमे᳚दम॒ इषं᳚ स्तो॒तृभ्य॒ आ भ᳚र ॥",
          "begin": 7.404,
          "end": 16.16
        }
      ]
    },
    {
      "id": "5.6.9",
      "mandala": 5,
      "sukta": 6,
      "rik": 9,
      "padas": [
        {
          "text": "उ॒भे सु᳚श्चन्द्र स॒र्पिषो॒ दर्वी᳚ श्रीणीष आ॒सनि᳚ ।",
          "begin": 0.0,
          "end": 6.128
        },
        {
          "text": "उ॒तो न॒ उत्पु᳚पूर्या उ॒क्थेषु᳚ शवसस्पत॒ इषं᳚ स्तो॒तृभ्य॒ आ भ᳚र ॥",
          "begin": 6.128,
          "end": 14.0
        }
      ]
    },
    {
      "id": "5.6.10",
      "mandala": 5,
      "sukta": 6,
      "rik": 10,
      "padas": [
        {
          "text": "ए॒वाँ अ॒ग्निम᳚जुर्यमुर्गी॒र्भिर्य॒ज्ञेभि᳚रानु॒षक् ।",
          "begin": 0.0,
          "end": 6.171
        },
        {
          "text": "दध᳚द॒स्मे सु॒वीर्य᳚मु॒त त्यदा॒श्वश्व्य॒मिषं᳚ स्तो॒तृभ्य॒ आ भ᳚र ॥",
          "begin": 6.171,
          "end": 14.76
        }
      ]
    }
  ]
}