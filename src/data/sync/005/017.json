{
  "mandala": 5,
  "sukta": 17,
  "verses": [
    {
      "id": "5.17.1",
      "mandala": 5,
      "sukta": 17,
      "rik": 1,
      "padas": [
        {
          "text": "आ य॒ज्ञैर्दे᳚व॒ मर्त्य᳚ इ॒त्था तव्यां᳚समू॒तये᳚ ।",
          "begin": 0.0,
          "end": 6.832
        },
        {
          "text": "अ॒ग्निं कृ॒ते स्व᳚ध्व॒रे पू॒रुरी᳚ळी॒ताव᳚से ॥",
          "begin": 6.832,
          "end": 13.28
        }
      ]
    },
    {
      "id": "5.17.2",
      "mandala": 5,
      "sukta": 17,
      "rik": 2,
      "padas": [
        {
          "text": "अस्य॒ हि स्वय᳚शस्तर आ॒सा वि᳚धर्म॒न्मन्य᳚से ।",
          "begin": 0.0,
          "end": 7.29
        },
        {
          "text": "तं नाकं᳚ चि॒त्रशो᳚चिषं म॒न्द्रं प॒रो म᳚नी॒षया᳚ ॥",
          "begin": 7.29,
          "end": 12.36
        }
      ]
    },
    {
      "id": "5.17.3",
      "mandala": 5,
      "sukta": 17,
      "rik": 3,
      "padas": [
        {
          "text": "अ॒स्य वासा उ᳚ अ॒र्चिषा॒ य आयु᳚क्त तु॒जा गि॒रा ।",
          "begin": 0.0,
          "end": 6.217
        },
        {
          "text": "दि॒वो न यस्य॒ रेत᳚सा बृ॒हच्छोच᳚न्त्य॒र्चयः᳚ ॥",
          "begin": 6.217,
          "end": 11.84
        }
      ]
    },
    {
      "id": "5.17.4",
      "mandala": 5,
      "sukta": 17,
      "rik": 4,
      "padas": [
        {
          "text": "अ॒स्य क्रत्वा॒ विचे᳚तसो द॒स्मस्य॒ वसु॒ रथ॒ आ ।",
          "begin": 0.0,
          "end": 6.475
        },
        {
          "text": "अधा॒ विश्वा᳚सु॒ हव्यो॒॑ग्निर्वि॒क्षु प्र श᳚स्यते ॥",
          "begin": 6.475,
          "end": 11.72
        }
      ]
    },
    {
      "id": "5.17.5",
      "mandala": 5,
      "sukta": 17,
      "rik": 5,
      "padas": [
        {
          "text": "नू न॒ इद्धि वार्य᳚मा॒सा स᳚चन्त सू॒रयः᳚ ।",
          "begin": 0.0,
          "end": 5.723
        },
        {
          "text": "ऊर्जो᳚ नपाद॒भिष्ट᳚ये पा॒हि श॒ग्धि स्व॒स्तय᳚ उ॒तैधि᳚ पृ॒त्सु नो᳚ वृ॒धे ॥",
          "begin": 5.723,
          "end": 14.84
        }
      ]
    }
  ]
}