{
  "mandala": 5,
  "sukta": 33,
  "verses": [
    {
      "id": "5.33.1",
      "mandala": 5,
      "sukta": 33,
      "rik": 1,
      "padas": [
        {
          "text": "महि᳚ म॒हे त॒वसे᳚ दीध्ये॒ नॄनिन्द्रा᳚ये॒त्था त॒वसे॒ अत᳚व्यान् ।",
          "begin": 0.0,
          "end": 12.029
        },
        {
          "text": "यो अ᳚स्मै सुम॒तिं वाज᳚सातौ स्तु॒तो जने᳚ सम॒र्य᳚श्चि॒केत᳚ ॥",
          "begin": 12.029,
          "end": 17.08
        }
      ]
    },
    {
      "id": "5.33.2",
      "mandala": 5,
      "sukta": 33,
      "rik": 2,
      "padas": [
        {
          "text": "स त्वं न᳚ इन्द्र धियसा॒नो अ॒र्कैर्हरी᳚णां वृष॒न्योक्त्र᳚मश्रेः ।",
          "begin": 0.0,
          "end": 7.8
        },
        {
          "text": "या इ॒त्था म᳚घव॒न्ननु॒ जोषं॒ वक्षो᳚ अ॒भि प्रार्यः स᳚क्षि॒ जना᳚न् ॥",
          "begin": 7.8,
          "end": 16.0
        }
      ]
    },
    {
      "id": "5.33.3",
      "mandala": 5,
      "sukta": 33,
      "rik": 3,
      "padas": [
        {
          "text": "न ते त᳚ इन्द्रा॒भ्य१॒᳚स्मदृ॒ष्वायु᳚क्तासो अब्र॒ह्मता॒ यदस᳚न् ।",
          "begin": 0.0,
          "end": 4.963
        },
        {
          "text": "तिष्ठा॒ रथ॒मधि॒ तं व᳚ज्रह॒स्ता र॒श्मिं दे᳚व यमसे॒ स्वश्व᳚ः ॥",
          "begin": 4.963,
          "end": 15.4
        }
      ]
    },
    {
      "id": "5.33.4",
      "mandala": 5,
      "sukta": 33,
      "rik": 4,
      "padas": [
        {
          "text": "पु॒रू यत्त᳚ इन्द्र॒ सन्त्यु॒क्था गवे᳚ च॒कर्थो॒र्वरा᳚सु॒ युध्य᳚न् ।",
          "begin": 0.0,
          "end": 8.3
        },
        {
          "text": "त॒त॒क्षे सूर्या᳚य चि॒दोक᳚सि॒ स्वे वृषा᳚ स॒मत्सु᳚ दा॒सस्य॒ नाम᳚ चित् ॥",
          "begin": 8.3,
          "end": 15.8
        }
      ]
    },
    {
      "id": "5.33.5",
      "mandala": 5,
      "sukta": 33,
      "rik": 5,
      "padas": [
        {
          "text": "व॒यं ते त᳚ इन्द्र॒ ये च॒ नर॒ः शर्धो᳚ जज्ञा॒ना या॒ताश्च॒ रथा᳚ः ।",
          "begin": 0.0,
          "end": 8.586
        },
        {
          "text": "आस्माञ्ज᳚गम्यादहिशुष्म॒ सत्वा॒ भगो॒ न हव्य᳚ः प्रभृ॒थेषु॒ चारु᳚ः ॥",
          "begin": 8.586,
          "end": 15.88
        }
      ]
    },
    {
      "id": "5.33.6",
      "mandala": 5,
      "sukta": 33,
      "rik": 6,
      "padas": [
        {
          "text": "प॒पृ॒क्षेण्य᳚मिन्द्र॒ त्वे ह्योजो᳚ नृ॒म्णानि᳚ च नृ॒तमा᳚नो॒ अम᳚र्तः ।",
          "begin": 0.0,
          "end": 8.96
        },
        {
          "text": "स न॒ एनीं᳚ वसवानो र॒यिं दा॒ः प्रार्यः स्तु᳚षे तुविम॒घस्य॒ दान᳚म् ॥",
          "begin": 8.96,
          "end": 16.04
        }
      ]
    },
    {
      "id": "5.33.7",
      "mandala": 5,
      "sukta": 33,
      "rik": 7,
      "padas": [
        {
          "text": "ए॒वा न᳚ इन्द्रो॒तिभि᳚रव पा॒हि गृ᳚ण॒तः शू᳚र का॒रून् ।",
          "begin": 0.0,
          "end": 6.863
        },
        {
          "text": "उ॒त त्वचं॒ दद᳚तो॒ वाज᳚सातौ पिप्री॒हि मध्व॒ः सुषु᳚तस्य॒ चारो᳚ः ॥",
          "begin": 6.863,
          "end": 14.2
        }
      ]
    },
    {
      "id": "5.33.8",
      "mandala": 5,
      "sukta": 33,
      "rik": 8,
      "padas": [
        {
          "text": "उ॒त त्ये मा᳚ पौरुकु॒त्स्यस्य᳚ सू॒रेस्त्र॒सद᳚स्योर्हिर॒णिनो॒ ररा᳚णाः ।",
          "begin": 0.0,
          "end": 8.628
        },
        {
          "text": "वह᳚न्तु मा॒ दश॒ श्येता᳚सो अस्य गैरिक्षि॒तस्य॒ क्रतु᳚भि॒र्नु स᳚श्चे ॥",
          "begin": 8.628,
          "end": 16.64
        }
      ]
    },
    {
      "id": "5.33.9",
      "mandala": 5,
      "sukta": 33,
      "rik": 9,
      "padas": [
        {
          "text": "उ॒त त्ये मा᳚ मारु॒ताश्व᳚स्य॒ शोणा॒ः क्रत्वा᳚मघासो वि॒दथ᳚स्य रा॒तौ ।",
          "begin": 0.0,
          "end": 8.692
        },
        {
          "text": "स॒हस्रा᳚ मे॒ च्यव᳚तानो॒ ददा᳚न आनू॒कम॒र्यो वपु᳚षे॒ नार्च᳚त् ॥",
          "begin": 8.692,
          "end": 16.24
        }
      ]
    },
    {
      "id": "5.33.10",
      "mandala": 5,
      "sukta": 33,
      "rik": 10,
      "padas": [
        {
          "text": "उ॒त त्ये मा᳚ ध्व॒न्य᳚स्य॒ जुष्टा᳚ लक्ष्म॒ण्य᳚स्य सु॒रुचो॒ यता᳚नाः ।",
          "begin": 0.0,
          "end": 8.396
        },
        {
          "text": "म॒ह्ना रा॒यः सं॒वर᳚णस्य॒ ऋषे᳚र्व्र॒जं न गाव॒ः प्रय᳚ता॒ अपि᳚ ग्मन् ॥",
          "begin": 8.396,
          "end": 18.08
        }
      ]
    }
  ]
}