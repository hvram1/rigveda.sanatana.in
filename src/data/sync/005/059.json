{
  "mandala": 5,
  "sukta": 59,
  "verses": [
    {
      "id": "5.59.1",
      "mandala": 5,
      "sukta": 59,
      "rik": 1,
      "padas": [
        {
          "text": "प्र व॒ः स्पळ᳚क्रन्त्सुवि॒ताय᳚ दा॒वने॑र्चा᳚ दि॒वे प्र पृ᳚थि॒व्या ऋ॒तं भ᳚रे ।",
          "begin": 0.0,
          "end": 9.577
        },
        {
          "text": "उ॒क्षन्ते॒ अश्वा॒न्तरु᳚षन्त॒ आ रजो॑नु॒ स्वं भा॒नुं श्र᳚थयन्ते अर्ण॒वैः ॥",
          "begin": 9.577,
          "end": 17.68
        }
      ]
    },
    {
      "id": "5.59.2",
      "mandala": 5,
      "sukta": 59,
      "rik": 2,
      "padas": [
        {
          "text": "अमा᳚देषां भि॒यसा॒ भूमि᳚रेजति॒ नौर्न पू॒र्णा क्ष᳚रति॒ व्यथि᳚र्य॒ती ।",
          "begin": 0.0,
          "end": 8.903
        },
        {
          "text": "दू॒रे॒दृशो॒ ये चि॒तय᳚न्त॒ एम᳚भिर॒न्तर्म॒हे वि॒दथे᳚ येतिरे॒ नरः᳚ ॥",
          "begin": 8.903,
          "end": 16.8
        }
      ]
    },
    {
      "id": "5.59.3",
      "mandala": 5,
      "sukta": 59,
      "rik": 3,
      "padas": [
        {
          "text": "गवा᳚मिव श्रि॒यसे॒ शृङ्ग᳚मुत्त॒मं सूर्यो॒ न चक्षू॒ रज᳚सो वि॒सर्ज᳚ने ।",
          "begin": 0.0,
          "end": 8.7
        },
        {
          "text": "अत्या᳚ इव सु॒भ्व१॒᳚श्चार᳚वः स्थन॒ मर्या᳚ इव श्रि॒यसे᳚ चेतथा नरः ॥",
          "begin": 8.7,
          "end": 17.08
        }
      ]
    },
    {
      "id": "5.59.4",
      "mandala": 5,
      "sukta": 59,
      "rik": 4,
      "padas": [
        {
          "text": "को वो᳚ म॒हान्ति᳚ मह॒तामुद᳚श्नव॒त्कस्काव्या᳚ मरुत॒ः को ह॒ पौंस्या᳚ ।",
          "begin": 0.0,
          "end": 8.983
        },
        {
          "text": "यू॒यं ह॒ भूमिं᳚ कि॒रणं॒ न रे᳚जथ॒ प्र यद्भर᳚ध्वे सुवि॒ताय᳚ दा॒वने᳚ ॥",
          "begin": 8.983,
          "end": 17.48
        }
      ]
    },
    {
      "id": "5.59.5",
      "mandala": 5,
      "sukta": 59,
      "rik": 5,
      "padas": [
        {
          "text": "अश्वा᳚ इ॒वेद᳚रु॒षास॒ः सब᳚न्धव॒ः शूरा᳚ इव प्र॒युध॒ः प्रोत यु᳚युधुः ।",
          "begin": 0.0,
          "end": 5.868
        },
        {
          "text": "मर्या᳚ इव सु॒वृधो᳚ वावृधु॒र्नर॒ः सूर्य᳚स्य॒ चक्षु॒ः प्र मि᳚नन्ति वृ॒ष्टिभि᳚ः ॥",
          "begin": 5.868,
          "end": 16.84
        }
      ]
    },
    {
      "id": "5.59.6",
      "mandala": 5,
      "sukta": 59,
      "rik": 6,
      "padas": [
        {
          "text": "ते अ᳚ज्ये॒ष्ठा अक᳚निष्ठास उ॒द्भिदो॑म᳚ध्यमासो॒ मह᳚सा॒ वि वा᳚वृधुः ।",
          "begin": 0.0,
          "end": 9.15
        },
        {
          "text": "सु॒जा॒तासो᳚ ज॒नुषा॒ पृश्नि᳚मातरो दि॒वो मर्या॒ आ नो॒ अच्छा᳚ जिगातन ॥",
          "begin": 9.15,
          "end": 17.6
        }
      ]
    },
    {
      "id": "5.59.7",
      "mandala": 5,
      "sukta": 59,
      "rik": 7,
      "padas": [
        {
          "text": "वयो॒ न ये श्रेणी᳚ः प॒प्तुरोज॒सान्ता᳚न्दि॒वो बृ᳚ह॒तः सानु᳚न॒स्परि᳚ ।",
          "begin": 0.0,
          "end": 8.857
        },
        {
          "text": "अश्वा᳚स एषामु॒भये॒ यथा᳚ वि॒दुः प्र पर्व᳚तस्य नभ॒नूँर᳚चुच्यवुः ॥",
          "begin": 8.857,
          "end": 16.84
        }
      ]
    },
    {
      "id": "5.59.8",
      "mandala": 5,
      "sukta": 59,
      "rik": 8,
      "padas": [
        {
          "text": "मिमा᳚तु॒ द्यौरदि᳚तिर्वी॒तये᳚ न॒ः सं दानु᳚चित्रा उ॒षसो᳚ यतन्ताम् ।",
          "begin": 0.0,
          "end": 9.232
        },
        {
          "text": "आचु᳚च्यवुर्दि॒व्यं कोश᳚मे॒त ऋषे᳚ रु॒द्रस्य᳚ म॒रुतो᳚ गृणा॒नाः ॥",
          "begin": 9.232,
          "end": 22.64
        }
      ]
    }
  ]
}