{
  "mandala": 5,
  "sukta": 57,
  "verses": [
    {
      "id": "5.57.1",
      "mandala": 5,
      "sukta": 57,
      "rik": 1,
      "padas": [
        {
          "text": "आ रु᳚द्रास॒ इन्द्र᳚वन्तः स॒जोष᳚सो॒ हिर᳚ण्यरथाः सुवि॒ताय᳚ गन्तन ।",
          "begin": 0.0,
          "end": 8.481
        },
        {
          "text": "इ॒यं वो᳚ अ॒स्मत्प्रति᳚ हर्यते म॒तिस्तृ॒ष्णजे॒ न दि॒व उत्सा᳚ उद॒न्यवे᳚ ॥",
          "begin": 8.481,
          "end": 16.32
        }
      ]
    },
    {
      "id": "5.57.2",
      "mandala": 5,
      "sukta": 57,
      "rik": 2,
      "padas": [
        {
          "text": "वाशी᳚मन्त ऋष्टि॒मन्तो᳚ मनी॒षिणः᳚ सु॒धन्वा᳚न॒ इषु᳚मन्तो निष॒ङ्गिणः᳚ ।",
          "begin": 0.0,
          "end": 8.953
        },
        {
          "text": "स्वश्वा᳚ः स्थ सु॒रथा᳚ः पृश्निमातरः स्वायु॒धा म᳚रुतो याथना॒ शुभ᳚म् ॥",
          "begin": 8.953,
          "end": 16.68
        }
      ]
    },
    {
      "id": "5.57.3",
      "mandala": 5,
      "sukta": 57,
      "rik": 3,
      "padas": [
        {
          "text": "धू॒नु॒थ द्यां पर्व᳚तान्दा॒शुषे॒ वसु॒ नि वो॒ वना᳚ जिहते॒ याम᳚नो भि॒या ।",
          "begin": 0.0,
          "end": 7.996
        },
        {
          "text": "को॒पय᳚थ पृथि॒वीं पृ᳚श्निमातरः शु॒भे यदु᳚ग्रा॒ः पृष᳚ती॒रयु᳚ग्ध्वम् ॥",
          "begin": 7.996,
          "end": 15.08
        }
      ]
    },
    {
      "id": "5.57.4",
      "mandala": 5,
      "sukta": 57,
      "rik": 4,
      "padas": [
        {
          "text": "वात᳚त्विषो म॒रुतो᳚ व॒र्षनि᳚र्णिजो य॒मा इ᳚व॒ सुस᳚दृशः सु॒पेश᳚सः ।",
          "begin": 0.0,
          "end": 8.777
        },
        {
          "text": "पि॒शङ्गा᳚श्वा अरु॒णाश्वा᳚ अरे॒पस॒ः प्रत्व᳚क्षसो महि॒ना द्यौरि᳚वो॒रवः᳚ ॥",
          "begin": 8.777,
          "end": 17.36
        }
      ]
    },
    {
      "id": "5.57.5",
      "mandala": 5,
      "sukta": 57,
      "rik": 5,
      "padas": [
        {
          "text": "पु॒रु॒द्र॒प्सा अ᳚ञ्जि॒मन्त᳚ः सु॒दान᳚वस्त्वे॒षसं᳚दृशो अनव॒भ्ररा᳚धसः ।",
          "begin": 0.0,
          "end": 9.602
        },
        {
          "text": "सु॒जा॒तासो᳚ ज॒नुषा᳚ रु॒क्मव᳚क्षसो दि॒वो अ॒र्का अ॒मृतं॒ नाम᳚ भेजिरे ॥",
          "begin": 9.602,
          "end": 17.96
        }
      ]
    },
    {
      "id": "5.57.6",
      "mandala": 5,
      "sukta": 57,
      "rik": 6,
      "padas": [
        {
          "text": "ऋ॒ष्टयो᳚ वो मरुतो॒ अंस᳚यो॒रधि॒ सह॒ ओजो᳚ बा॒ह्वोर्वो॒ बलं᳚ हि॒तम् ।",
          "begin": 0.0,
          "end": 9.545
        },
        {
          "text": "नृ॒म्णा शी॒र्षस्वायु᳚धा॒ रथे᳚षु वो॒ विश्वा᳚ व॒ः श्रीरधि᳚ त॒नूषु᳚ पिपिशे ॥",
          "begin": 9.545,
          "end": 17.44
        }
      ]
    },
    {
      "id": "5.57.7",
      "mandala": 5,
      "sukta": 57,
      "rik": 7,
      "padas": [
        {
          "text": "गोम॒दश्वा᳚व॒द्रथ᳚वत्सु॒वीरं᳚ च॒न्द्रव॒द्राधो᳚ मरुतो ददा नः ।",
          "begin": 0.0,
          "end": 7.985
        },
        {
          "text": "प्रश᳚स्तिं नः कृणुत रुद्रियासो भक्षी॒य वो॑व᳚सो॒ दैव्य᳚स्य ॥",
          "begin": 7.985,
          "end": 14.52
        }
      ]
    },
    {
      "id": "5.57.8",
      "mandala": 5,
      "sukta": 57,
      "rik": 8,
      "padas": [
        {
          "text": "ह॒ये नरो॒ मरु᳚तो मृ॒ळता᳚ न॒स्तुवी᳚मघासो॒ अमृ᳚ता॒ ऋत᳚ज्ञाः ।",
          "begin": 0.0,
          "end": 8.672
        },
        {
          "text": "सत्य᳚श्रुत॒ः कव᳚यो॒ युवा᳚नो॒ बृह᳚द्गिरयो बृ॒हदु॒क्षमा᳚णाः ॥",
          "begin": 8.672,
          "end": 17.6
        }
      ]
    }
  ]
}