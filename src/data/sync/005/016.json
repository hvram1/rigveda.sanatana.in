{
  "mandala": 5,
  "sukta": 16,
  "verses": [
    {
      "id": "5.16.1",
      "mandala": 5,
      "sukta": 16,
      "rik": 1,
      "padas": [
        {
          "text": "बृ॒हद्वयो॒ हि भा॒नवे॑र्चा᳚ दे॒वाया॒ग्नये᳚ ।",
          "begin": 0.0,
          "end": 5.349
        },
        {
          "text": "यं मि॒त्रं न प्रश᳚स्तिभि॒र्मर्ता᳚सो दधि॒रे पु॒रः ॥",
          "begin": 5.349,
          "end": 13.28
        }
      ]
    },
    {
      "id": "5.16.2",
      "mandala": 5,
      "sukta": 16,
      "rik": 2,
      "padas": [
        {
          "text": "स हि द्युभि॒र्जना᳚नां॒ होता॒ दक्ष᳚स्य बा॒ह्वोः ।",
          "begin": 0.0,
          "end": 6.943
        },
        {
          "text": "वि ह॒व्यम॒ग्निरा᳚नु॒षग्भगो॒ न वार᳚मृण्वति ॥",
          "begin": 6.943,
          "end": 11.8
        }
      ]
    },
    {
      "id": "5.16.3",
      "mandala": 5,
      "sukta": 16,
      "rik": 3,
      "padas": [
        {
          "text": "अ॒स्य स्तोमे᳚ म॒घोनः᳚ स॒ख्ये वृ॒द्धशो᳚चिषः ।",
          "begin": 0.0,
          "end": 6.404
        },
        {
          "text": "विश्वा॒ यस्मि᳚न्तुवि॒ष्वणि॒ सम॒र्ये शुष्म᳚माद॒धुः ॥",
          "begin": 6.404,
          "end": 11.84
        }
      ]
    },
    {
      "id": "5.16.4",
      "mandala": 5,
      "sukta": 16,
      "rik": 4,
      "padas": [
        {
          "text": "अधा॒ ह्य᳚ग्न एषां सु॒वीर्य᳚स्य मं॒हना᳚ ।",
          "begin": 0.0,
          "end": 5.835
        },
        {
          "text": "तमिद्य॒ह्वं न रोद᳚सी॒ परि॒ श्रवो᳚ बभूवतुः ॥",
          "begin": 5.835,
          "end": 11.28
        }
      ]
    },
    {
      "id": "5.16.5",
      "mandala": 5,
      "sukta": 16,
      "rik": 5,
      "padas": [
        {
          "text": "नू न॒ एहि॒ वार्य॒मग्ने᳚ गृणा॒न आ भ᳚र ।",
          "begin": 0.0,
          "end": 5.874
        },
        {
          "text": "ये व॒यं ये च᳚ सू॒रयः᳚ स्व॒स्ति धाम᳚हे॒ सचो॒तैधि᳚ पृ॒त्सु नो᳚ वृ॒धे ॥",
          "begin": 5.874,
          "end": 14.12
        }
      ]
    }
  ]
}