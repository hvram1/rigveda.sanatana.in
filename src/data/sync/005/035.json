{
  "mandala": 5,
  "sukta": 35,
  "verses": [
    {
      "id": "5.35.1",
      "mandala": 5,
      "sukta": 35,
      "rik": 1,
      "padas": [
        {
          "text": "यस्ते॒ साधि॒ष्ठो॑व᳚स॒ इन्द्र॒ क्रतु॒ष्टमा भ᳚र ।",
          "begin": 0.0,
          "end": 6.767
        },
        {
          "text": "अ॒स्मभ्यं᳚ चर्षणी॒सहं॒ सस्निं॒ वाजे᳚षु दु॒ष्टर᳚म् ॥",
          "begin": 6.767,
          "end": 13.04
        }
      ]
    },
    {
      "id": "5.35.2",
      "mandala": 5,
      "sukta": 35,
      "rik": 2,
      "padas": [
        {
          "text": "यदि᳚न्द्र ते॒ चत᳚स्रो॒ यच्छू᳚र॒ सन्ति᳚ ति॒स्रः ।",
          "begin": 0.0,
          "end": 4.74
        },
        {
          "text": "यद्वा॒ पञ्च᳚ क्षिती॒नामव॒स्तत्सु न॒ आ भ᳚र ॥",
          "begin": 4.74,
          "end": 10.56
        }
      ]
    },
    {
      "id": "5.35.3",
      "mandala": 5,
      "sukta": 35,
      "rik": 3,
      "padas": [
        {
          "text": "आ ते॑वो॒ वरे᳚ण्यं॒ वृष᳚न्तमस्य हूमहे ।",
          "begin": 0.0,
          "end": 5.583
        },
        {
          "text": "वृष᳚जूति॒र्हि ज᳚ज्ञि॒ष आ॒भूभि᳚रिन्द्र तु॒र्वणि᳚ः ॥",
          "begin": 5.583,
          "end": 10.72
        }
      ]
    },
    {
      "id": "5.35.4",
      "mandala": 5,
      "sukta": 35,
      "rik": 4,
      "padas": [
        {
          "text": "वृषा॒ ह्यसि॒ राध᳚से जज्ञि॒षे वृष्णि᳚ ते॒ शवः᳚ ।",
          "begin": 0.0,
          "end": 5.627
        },
        {
          "text": "स्वक्ष᳚त्रं ते धृ॒षन्मनः᳚ सत्रा॒हमि᳚न्द्र॒ पौंस्य᳚म् ॥",
          "begin": 5.627,
          "end": 11.44
        }
      ]
    },
    {
      "id": "5.35.5",
      "mandala": 5,
      "sukta": 35,
      "rik": 5,
      "padas": [
        {
          "text": "त्वं तमि᳚न्द्र॒ मर्त्य᳚ममित्र॒यन्त᳚मद्रिवः ।",
          "begin": 0.0,
          "end": 5.449
        },
        {
          "text": "स॒र्व॒र॒था श᳚तक्रतो॒ नि या᳚हि शवसस्पते ॥",
          "begin": 5.449,
          "end": 10.08
        }
      ]
    },
    {
      "id": "5.35.6",
      "mandala": 5,
      "sukta": 35,
      "rik": 6,
      "padas": [
        {
          "text": "त्वामिद्वृ᳚त्रहन्तम॒ जना᳚सो वृ॒क्तब᳚र्हिषः ।",
          "begin": 0.0,
          "end": 5.542
        },
        {
          "text": "उ॒ग्रं पू॒र्वीषु᳚ पू॒र्व्यं हव᳚न्ते॒ वाज᳚सातये ॥",
          "begin": 5.542,
          "end": 11.32
        }
      ]
    },
    {
      "id": "5.35.7",
      "mandala": 5,
      "sukta": 35,
      "rik": 7,
      "padas": [
        {
          "text": "अ॒स्माक᳚मिन्द्र दु॒ष्टरं᳚ पुरो॒यावा᳚नमा॒जिषु᳚ ।",
          "begin": 0.0,
          "end": 6.255
        },
        {
          "text": "स॒यावा᳚नं॒ धने᳚धने वाज॒यन्त᳚मवा॒ रथ᳚म् ॥",
          "begin": 6.255,
          "end": 11.84
        }
      ]
    },
    {
      "id": "5.35.8",
      "mandala": 5,
      "sukta": 35,
      "rik": 8,
      "padas": [
        {
          "text": "अ॒स्माक᳚मि॒न्द्रेहि᳚ नो॒ रथ᳚मवा॒ पुरं᳚ध्या ।",
          "begin": 0.0,
          "end": 5.702
        },
        {
          "text": "व॒यं श᳚विष्ठ॒ वार्यं᳚ दि॒वि श्रवो᳚ दधीमहि दि॒वि स्तोमं᳚ मनामहे ॥",
          "begin": 5.702,
          "end": 14.8
        }
      ]
    }
  ]
}