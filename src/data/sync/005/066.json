{
  "mandala": 5,
  "sukta": 66,
  "verses": [
    {
      "id": "5.66.1",
      "mandala": 5,
      "sukta": 66,
      "rik": 1,
      "padas": [
        {
          "text": "आ चि᳚कितान सु॒क्रतू᳚ दे॒वौ म᳚र्त रि॒शाद᳚सा ।",
          "begin": 0.0,
          "end": 5.823
        },
        {
          "text": "वरु᳚णाय ऋ॒तपे᳚शसे दधी॒त प्रय᳚से म॒हे ॥",
          "begin": 5.823,
          "end": 11.08
        }
      ]
    },
    {
      "id": "5.66.2",
      "mandala": 5,
      "sukta": 66,
      "rik": 2,
      "padas": [
        {
          "text": "ता हि क्ष॒त्रमवि᳚ह्रुतं स॒म्यग᳚सु॒र्य१॒᳚माशा᳚ते ।",
          "begin": 0.0,
          "end": 6.565
        },
        {
          "text": "अध᳚ व्र॒तेव॒ मानु᳚षं॒ स्व१॒᳚र्ण धा᳚यि दर्श॒तम् ॥",
          "begin": 6.565,
          "end": 13.16
        }
      ]
    },
    {
      "id": "5.66.3",
      "mandala": 5,
      "sukta": 66,
      "rik": 3,
      "padas": [
        {
          "text": "ता वा॒मेषे॒ रथा᳚नामु॒र्वीं गव्यू᳚तिमेषाम् ।",
          "begin": 0.0,
          "end": 7.7
        },
        {
          "text": "रा॒तह᳚व्यस्य सुष्टु॒तिं द॒धृक्स्तोमै᳚र्मनामहे ॥",
          "begin": 7.7,
          "end": 12.72
        }
      ]
    },
    {
      "id": "5.66.4",
      "mandala": 5,
      "sukta": 66,
      "rik": 4,
      "padas": [
        {
          "text": "अधा॒ हि काव्या᳚ यु॒वं दक्ष᳚स्य पू॒र्भिर᳚द्भुता ।",
          "begin": 0.0,
          "end": 6.597
        },
        {
          "text": "नि के॒तुना॒ जना᳚नां चि॒केथे᳚ पूतदक्षसा ॥",
          "begin": 6.597,
          "end": 12.12
        }
      ]
    },
    {
      "id": "5.66.5",
      "mandala": 5,
      "sukta": 66,
      "rik": 5,
      "padas": [
        {
          "text": "तदृ॒तं पृ᳚थिवि बृ॒हच्छ्र᳚वए॒ष ऋषी᳚णाम् ।",
          "begin": 0.0,
          "end": 5.068
        },
        {
          "text": "ज्र॒य॒सा॒नावरं᳚ पृ॒थ्वति᳚ क्षरन्ति॒ याम᳚भिः ॥",
          "begin": 5.068,
          "end": 10.48
        }
      ]
    },
    {
      "id": "5.66.6",
      "mandala": 5,
      "sukta": 66,
      "rik": 6,
      "padas": [
        {
          "text": "आ यद्वा᳚मीयचक्षसा॒ मित्र᳚ व॒यं च᳚ सू॒रयः᳚ ।",
          "begin": 0.0,
          "end": 6.73
        },
        {
          "text": "व्यचि᳚ष्ठे बहु॒पाय्ये॒ यते᳚महि स्व॒राज्ये᳚ ॥",
          "begin": 6.73,
          "end": 14.16
        }
      ]
    }
  ]
}