{
  "mandala": 5,
  "sukta": 12,
  "verses": [
    {
      "id": "5.12.1",
      "mandala": 5,
      "sukta": 12,
      "rik": 1,
      "padas": [
        {
          "text": "प्राग्नये᳚ बृह॒ते य॒ज्ञिया᳚य ऋ॒तस्य॒ वृष्णे॒ असु᳚राय॒ मन्म᳚ ।",
          "begin": 0.0,
          "end": 11.61
        },
        {
          "text": "घृ॒तं न य॒ज्ञ आ॒स्ये॒३॒᳚ सुपू᳚तं॒ गिरं᳚ भरे वृष॒भाय᳚ प्रती॒चीम् ॥",
          "begin": 11.61,
          "end": 21.68
        }
      ]
    },
    {
      "id": "5.12.2",
      "mandala": 5,
      "sukta": 12,
      "rik": 2,
      "padas": [
        {
          "text": "ऋ॒तं चि᳚कित्व ऋ॒तमिच्चि᳚किद्ध्यृ॒तस्य॒ धारा॒ अनु᳚ तृन्धि पू॒र्वीः ।",
          "begin": 0.0,
          "end": 7.823
        },
        {
          "text": "नाहं या॒तुं सह᳚सा॒ न द्व॒येन᳚ ऋ॒तं स᳚पाम्यरु॒षस्य॒ वृष्ण᳚ः ॥",
          "begin": 7.823,
          "end": 14.2
        }
      ]
    },
    {
      "id": "5.12.3",
      "mandala": 5,
      "sukta": 12,
      "rik": 3,
      "padas": [
        {
          "text": "कया᳚ नो अग्न ऋ॒तय᳚न्नृ॒तेन॒ भुवो॒ नवे᳚दा उ॒चथ᳚स्य॒ नव्य᳚ः ।",
          "begin": 0.0,
          "end": 9.349
        },
        {
          "text": "वेदा᳚ मे दे॒व ऋ᳚तु॒पा ऋ᳚तू॒नां नाहं पतिं᳚ सनि॒तुर॒स्य रा॒यः ॥",
          "begin": 9.349,
          "end": 16.96
        }
      ]
    },
    {
      "id": "5.12.4",
      "mandala": 5,
      "sukta": 12,
      "rik": 4,
      "padas": [
        {
          "text": "के ते᳚ अग्ने रि॒पवे॒ बन्ध᳚नास॒ः के पा॒यवः᳚ सनिषन्त द्यु॒मन्त᳚ः ।",
          "begin": 0.0,
          "end": 8.463
        },
        {
          "text": "के धा॒सिम᳚ग्ने॒ अनृ᳚तस्य पान्ति॒ क आस᳚तो॒ वच᳚सः सन्ति गो॒पाः ॥",
          "begin": 8.463,
          "end": 15.72
        }
      ]
    },
    {
      "id": "5.12.5",
      "mandala": 5,
      "sukta": 12,
      "rik": 5,
      "padas": [
        {
          "text": "सखा᳚यस्ते॒ विषु᳚णा अग्न ए॒ते शि॒वास॒ः सन्तो॒ अशि᳚वा अभूवन् ।",
          "begin": 0.0,
          "end": 9.425
        },
        {
          "text": "अधू᳚र्षत स्व॒यमे॒ते वचो᳚भिरृजूय॒ते वृ᳚जि॒नानि᳚ ब्रु॒वन्त᳚ः ॥",
          "begin": 9.425,
          "end": 17.08
        }
      ]
    },
    {
      "id": "5.12.6",
      "mandala": 5,
      "sukta": 12,
      "rik": 6,
      "padas": [
        {
          "text": "यस्ते᳚ अग्ने॒ नम᳚सा य॒ज्ञमीट्ट᳚ ऋ॒तं स पा᳚त्यरु॒षस्य॒ वृष्ण᳚ः ।",
          "begin": 0.0,
          "end": 8.818
        },
        {
          "text": "तस्य॒ क्षयः᳚ पृ॒थुरा सा॒धुरे᳚तु प्र॒सर्स्रा᳚णस्य॒ नहु᳚षस्य॒ शेषः᳚ ॥",
          "begin": 8.818,
          "end": 20.08
        }
      ]
    }
  ]
}