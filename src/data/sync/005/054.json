{
  "mandala": 5,
  "sukta": 54,
  "verses": [
    {
      "id": "5.54.1",
      "mandala": 5,
      "sukta": 54,
      "rik": 1,
      "padas": [
        {
          "text": "प्र शर्धा᳚य॒ मारु᳚ताय॒ स्वभा᳚नव इ॒मां वाच᳚मनजा पर्वत॒च्युते᳚ ।",
          "begin": 0.0,
          "end": 9.673
        },
        {
          "text": "घ॒र्म॒स्तुभे᳚ दि॒व आ पृ᳚ष्ठ॒यज्व᳚ने द्यु॒म्नश्र᳚वसे॒ महि᳚ नृ॒म्णम᳚र्चत ॥",
          "begin": 9.673,
          "end": 17.16
        }
      ]
    },
    {
      "id": "5.54.2",
      "mandala": 5,
      "sukta": 54,
      "rik": 2,
      "padas": [
        {
          "text": "प्र वो᳚ मरुतस्तवि॒षा उ᳚द॒न्यवो᳚ वयो॒वृधो᳚ अश्व॒युज॒ः परि᳚ज्रयः ।",
          "begin": 0.0,
          "end": 8.709
        },
        {
          "text": "सं वि॒द्युता॒ दध᳚ति॒ वाश᳚ति त्रि॒तः स्वर॒न्त्यापो॒॑वना॒ परि᳚ज्रयः ॥",
          "begin": 8.709,
          "end": 15.2
        }
      ]
    },
    {
      "id": "5.54.3",
      "mandala": 5,
      "sukta": 54,
      "rik": 3,
      "padas": [
        {
          "text": "वि॒द्युन्म᳚हसो॒ नरो॒ अश्म᳚दिद्यवो॒ वात᳚त्विषो म॒रुतः᳚ पर्वत॒च्युतः᳚ ।",
          "begin": 0.0,
          "end": 8.283
        },
        {
          "text": "अ॒ब्द॒या चि॒न्मुहु॒रा ह्रा᳚दुनी॒वृतः᳚ स्त॒नय᳚दमा रभ॒सा उदो᳚जसः ॥",
          "begin": 8.283,
          "end": 15.96
        }
      ]
    },
    {
      "id": "5.54.4",
      "mandala": 5,
      "sukta": 54,
      "rik": 4,
      "padas": [
        {
          "text": "व्य१॒᳚क्तून्रु᳚द्रा॒ व्यहा᳚नि शिक्वसो॒ व्य१॒᳚न्तरि᳚क्षं॒ वि रजां᳚सि धूतयः ।",
          "begin": 0.0,
          "end": 9.79
        },
        {
          "text": "वि यदज्राँ॒ अज᳚थ॒ नाव᳚ ईं यथा॒ वि दु॒र्गाणि᳚ मरुतो॒ नाह᳚ रिष्यथ ॥",
          "begin": 9.79,
          "end": 16.6
        }
      ]
    },
    {
      "id": "5.54.5",
      "mandala": 5,
      "sukta": 54,
      "rik": 5,
      "padas": [
        {
          "text": "तद्वी॒र्यं᳚ वो मरुतो महित्व॒नं दी॒र्घं त᳚तान॒ सूर्यो॒ न योज᳚नम् ।",
          "begin": 0.0,
          "end": 8.664
        },
        {
          "text": "एता॒ न यामे॒ अगृ᳚भीतशोचि॒षो॑न᳚श्वदां॒ यन्न्यया᳚तना गि॒रिम् ॥",
          "begin": 8.664,
          "end": 15.88
        }
      ]
    },
    {
      "id": "5.54.6",
      "mandala": 5,
      "sukta": 54,
      "rik": 6,
      "padas": [
        {
          "text": "अभ्रा᳚जि॒ शर्धो᳚ मरुतो॒ यद᳚र्ण॒सं मोष᳚था वृ॒क्षं क᳚प॒नेव᳚ वेधसः ।",
          "begin": 0.0,
          "end": 8.039
        },
        {
          "text": "अध᳚ स्मा नो अ॒रम᳚तिं सजोषस॒श्चक्षु᳚रिव॒ यन्त॒मनु᳚ नेषथा सु॒गम् ॥",
          "begin": 8.039,
          "end": 15.68
        }
      ]
    },
    {
      "id": "5.54.7",
      "mandala": 5,
      "sukta": 54,
      "rik": 7,
      "padas": [
        {
          "text": "न स जी᳚यते मरुतो॒ न ह᳚न्यते॒ न स्रे᳚धति॒ न व्य᳚थते॒ न रि᳚ष्यति ।",
          "begin": 0.0,
          "end": 8.445
        },
        {
          "text": "नास्य॒ राय॒ उप᳚ दस्यन्ति॒ नोतय॒ ऋषिं᳚ वा॒ यं राजा᳚नं वा॒ सुषू᳚दथ ॥",
          "begin": 8.445,
          "end": 16.32
        }
      ]
    },
    {
      "id": "5.54.8",
      "mandala": 5,
      "sukta": 54,
      "rik": 8,
      "padas": [
        {
          "text": "नि॒युत्व᳚न्तो ग्राम॒जितो॒ यथा॒ नरो᳚॑र्य॒मणो॒ न म॒रुतः᳚ कब॒न्धिनः᳚ ।",
          "begin": 0.0,
          "end": 8.351
        },
        {
          "text": "पिन्व॒न्त्युत्सं॒ यदि॒नासो॒ अस्व᳚र॒न्व्यु᳚न्दन्ति पृथि॒वीं मध्वो॒ अन्ध᳚सा ॥",
          "begin": 8.351,
          "end": 15.96
        }
      ]
    },
    {
      "id": "5.54.9",
      "mandala": 5,
      "sukta": 54,
      "rik": 9,
      "padas": [
        {
          "text": "प्र॒वत्व᳚ती॒यं पृ᳚थि॒वी म॒रुद्भ्य᳚ः प्र॒वत्व᳚ती॒ द्यौर्भ᳚वति प्र॒यद्भ्य᳚ः ।",
          "begin": 0.0,
          "end": 7.912
        },
        {
          "text": "प्र॒वत्व᳚तीः प॒थ्या᳚ अ॒न्तरि᳚क्ष्याः प्र॒वत्व᳚न्त॒ः पर्व᳚ता जी॒रदा᳚नवः ॥",
          "begin": 7.912,
          "end": 16.04
        }
      ]
    },
    {
      "id": "5.54.10",
      "mandala": 5,
      "sukta": 54,
      "rik": 10,
      "padas": [
        {
          "text": "यन्म᳚रुतः सभरसः स्वर्णर॒ः सूर्य॒ उदि᳚ते॒ मद᳚था दिवो नरः ।",
          "begin": 0.0,
          "end": 7.189
        },
        {
          "text": "न वो॑श्वा᳚ः श्रथय॒न्ताह॒ सिस्र᳚तः स॒द्यो अ॒स्याध्व᳚नः पा॒रम᳚श्नुथ ॥",
          "begin": 7.189,
          "end": 14.96
        }
      ]
    },
    {
      "id": "5.54.11",
      "mandala": 5,
      "sukta": 54,
      "rik": 11,
      "padas": [
        {
          "text": "अंसे᳚षु व ऋ॒ष्टयः᳚ प॒त्सु खा॒दयो॒ वक्ष᳚स्सु रु॒क्मा म᳚रुतो॒ रथे॒ शुभः᳚ ।",
          "begin": 0.0,
          "end": 8.601
        },
        {
          "text": "अ॒ग्निभ्रा᳚जसो वि॒द्युतो॒ गभ᳚स्त्यो॒ः शिप्रा᳚ः शी॒र्षसु॒ वित᳚ता हिर॒ण्ययी᳚ः ॥",
          "begin": 8.601,
          "end": 17.0
        }
      ]
    },
    {
      "id": "5.54.12",
      "mandala": 5,
      "sukta": 54,
      "rik": 12,
      "padas": [
        {
          "text": "तं नाक᳚म॒र्यो अगृ᳚भीतशोचिषं॒ रुश॒त्पिप्प᳚लं मरुतो॒ वि धू᳚नुथ ।",
          "begin": 0.0,
          "end": 8.046
        },
        {
          "text": "सम᳚च्यन्त वृ॒जनाति᳚त्विषन्त॒ यत्स्वर᳚न्ति॒ घोषं॒ वित᳚तमृता॒यवः᳚ ॥",
          "begin": 8.046,
          "end": 15.04
        }
      ]
    },
    {
      "id": "5.54.13",
      "mandala": 5,
      "sukta": 54,
      "rik": 13,
      "padas": [
        {
          "text": "यु॒ष्माद᳚त्तस्य मरुतो विचेतसो रा॒यः स्या᳚म र॒थ्यो॒३॒᳚ वय᳚स्वतः ।",
          "begin": 0.0,
          "end": 10.102
        },
        {
          "text": "न यो युच्छ᳚ति ति॒ष्यो॒३॒᳚ यथा᳚ दि॒वो॒३॒᳚॑स्मे रा᳚रन्त मरुतः सह॒स्रिण᳚म् ॥",
          "begin": 10.102,
          "end": 23.32
        }
      ]
    },
    {
      "id": "5.54.14",
      "mandala": 5,
      "sukta": 54,
      "rik": 14,
      "padas": [
        {
          "text": "यू॒यं र॒यिं म᳚रुतः स्पा॒र्हवी᳚रं यू॒यमृषि᳚मवथ॒ साम᳚विप्रम् ।",
          "begin": 0.0,
          "end": 7.606
        },
        {
          "text": "यू॒यमर्व᳚न्तं भर॒ताय॒ वाजं᳚ यू॒यं ध᳚त्थ॒ राजा᳚नं श्रुष्टि॒मन्त᳚म् ॥",
          "begin": 7.606,
          "end": 16.68
        }
      ]
    },
    {
      "id": "5.54.15",
      "mandala": 5,
      "sukta": 54,
      "rik": 15,
      "padas": [
        {
          "text": "तद्वो᳚ यामि॒ द्रवि᳚णं सद्यऊतयो॒ येना॒ स्व१॒᳚र्ण त॒तना᳚म॒ नॄँर॒भि ।",
          "begin": 0.0,
          "end": 10.417
        },
        {
          "text": "इ॒दं सु मे᳚ मरुतो हर्यता॒ वचो॒ यस्य॒ तरे᳚म॒ तर᳚सा श॒तं हिमा᳚ः ॥",
          "begin": 10.417,
          "end": 21.48
        }
      ]
    }
  ]
}