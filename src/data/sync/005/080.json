{
  "mandala": 5,
  "sukta": 80,
  "verses": [
    {
      "id": "5.80.1",
      "mandala": 5,
      "sukta": 80,
      "rik": 1,
      "padas": [
        {
          "text": "द्यु॒तद्या᳚मानं बृह॒तीमृ॒तेन᳚ ऋ॒ताव᳚रीमरु॒णप्सुं᳚ विभा॒तीम् ।",
          "begin": 0.0,
          "end": 8.53
        },
        {
          "text": "दे॒वीमु॒षसं॒ स्व᳚रा॒वह᳚न्तीं॒ प्रति॒ विप्रा᳚सो म॒तिभि᳚र्जरन्ते ॥",
          "begin": 8.53,
          "end": 16.76
        }
      ]
    },
    {
      "id": "5.80.2",
      "mandala": 5,
      "sukta": 80,
      "rik": 2,
      "padas": [
        {
          "text": "ए॒षा जनं᳚ दर्श॒ता बो॒धय᳚न्ती सु॒गान्प॒थः कृ᳚ण्व॒ती या॒त्यग्रे᳚ ।",
          "begin": 0.0,
          "end": 8.964
        },
        {
          "text": "बृ॒ह॒द्र॒था बृ᳚ह॒ती वि᳚श्वमि॒न्वोषा ज्योति᳚र्यच्छ॒त्यग्रे॒ अह्ना᳚म् ॥",
          "begin": 8.964,
          "end": 16.8
        }
      ]
    },
    {
      "id": "5.80.3",
      "mandala": 5,
      "sukta": 80,
      "rik": 3,
      "padas": [
        {
          "text": "ए॒षा गोभि᳚ररु॒णेभि᳚र्युजा॒नास्रे᳚धन्ती र॒यिमप्रा᳚यु चक्रे ।",
          "begin": 0.0,
          "end": 6.25
        },
        {
          "text": "प॒थो रद᳚न्ती सुवि॒ताय᳚ दे॒वी पु᳚रुष्टु॒ता वि॒श्ववा᳚रा॒ वि भा᳚ति ॥",
          "begin": 6.25,
          "end": 16.16
        }
      ]
    },
    {
      "id": "5.80.4",
      "mandala": 5,
      "sukta": 80,
      "rik": 4,
      "padas": [
        {
          "text": "ए॒षा व्ये᳚नी भवति द्वि॒बर्हा᳚ आविष्कृण्वा॒ना त॒न्वं᳚ पु॒रस्ता᳚त् ।",
          "begin": 0.0,
          "end": 9.459
        },
        {
          "text": "ऋ॒तस्य॒ पन्था॒मन्वे᳚ति सा॒धु प्र᳚जान॒तीव॒ न दिशो᳚ मिनाति ॥",
          "begin": 9.459,
          "end": 16.88
        }
      ]
    },
    {
      "id": "5.80.5",
      "mandala": 5,
      "sukta": 80,
      "rik": 5,
      "padas": [
        {
          "text": "ए॒षा शु॒भ्रा न त॒न्वो᳚ विदा॒नोर्ध्वेव᳚ स्ना॒ती दृ॒शये᳚ नो अस्थात् ।",
          "begin": 0.0,
          "end": 8.47
        },
        {
          "text": "अप॒ द्वेषो॒ बाध᳚माना॒ तमां᳚स्यु॒षा दि॒वो दु᳚हि॒ता ज्योति॒षागा᳚त् ॥",
          "begin": 8.47,
          "end": 16.8
        }
      ]
    },
    {
      "id": "5.80.6",
      "mandala": 5,
      "sukta": 80,
      "rik": 6,
      "padas": [
        {
          "text": "ए॒षा प्र᳚ती॒ची दु᳚हि॒ता दि॒वो नॄन्योषे᳚व भ॒द्रा नि रि᳚णीते॒ अप्स᳚ः ।",
          "begin": 0.0,
          "end": 9.212
        },
        {
          "text": "व्यू॒र्ण्व॒ती दा॒शुषे॒ वार्या᳚णि॒ पुन॒र्ज्योति᳚र्युव॒तिः पू॒र्वथा᳚कः ॥",
          "begin": 9.212,
          "end": 19.88
        }
      ]
    }
  ]
}