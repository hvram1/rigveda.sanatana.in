{
  "mandala": 5,
  "sukta": 40,
  "verses": [
    {
      "id": "5.40.1",
      "mandala": 5,
      "sukta": 40,
      "rik": 1,
      "padas": [
        {
          "text": "आ या॒ह्यद्रि᳚भिः सु॒तं सोमं᳚ सोमपते पिब ।",
          "begin": 0.0,
          "end": 4.204
        },
        {
          "text": "वृष᳚न्निन्द्र॒ वृष᳚भिर्वृत्रहन्तम ॥",
          "begin": 4.204,
          "end": 10.88
        }
      ]
    },
    {
      "id": "5.40.2",
      "mandala": 5,
      "sukta": 40,
      "rik": 2,
      "padas": [
        {
          "text": "वृषा॒ ग्रावा॒ वृषा॒ मदो॒ वृषा॒ सोमो᳚ अ॒यं सु॒तः ।",
          "begin": 0.0,
          "end": 6.147
        },
        {
          "text": "वृष᳚न्निन्द्र॒ वृष᳚भिर्वृत्रहन्तम ॥",
          "begin": 6.147,
          "end": 10.28
        }
      ]
    },
    {
      "id": "5.40.3",
      "mandala": 5,
      "sukta": 40,
      "rik": 3,
      "padas": [
        {
          "text": "वृषा᳚ त्वा॒ वृष᳚णं हुवे॒ वज्रि᳚ञ्चि॒त्राभि᳚रू॒तिभि᳚ः ।",
          "begin": 0.0,
          "end": 6.42
        },
        {
          "text": "वृष᳚न्निन्द्र॒ वृष᳚भिर्वृत्रहन्तम ॥",
          "begin": 6.42,
          "end": 10.84
        }
      ]
    },
    {
      "id": "5.40.4",
      "mandala": 5,
      "sukta": 40,
      "rik": 4,
      "padas": [
        {
          "text": "ऋ॒जी॒षी व॒ज्री वृ᳚ष॒भस्तु᳚रा॒षाट् छु॒ष्मी राजा᳚ वृत्र॒हा सो᳚म॒पावा᳚ ।",
          "begin": 0.0,
          "end": 8.691
        },
        {
          "text": "यु॒क्त्वा हरि᳚भ्या॒मुप᳚ यासद॒र्वाङ्माध्यं᳚दिने॒ सव᳚ने मत्स॒दिन्द्र᳚ः ॥",
          "begin": 8.691,
          "end": 16.12
        }
      ]
    },
    {
      "id": "5.40.5",
      "mandala": 5,
      "sukta": 40,
      "rik": 5,
      "padas": [
        {
          "text": "यत्त्वा᳚ सूर्य॒ स्व᳚र्भानु॒स्तम॒सावि᳚ध्यदासु॒रः ।",
          "begin": 0.0,
          "end": 6.765
        },
        {
          "text": "अक्षे᳚त्रवि॒द्यथा᳚ मु॒ग्धो भुव᳚नान्यदीधयुः ॥",
          "begin": 6.765,
          "end": 12.4
        }
      ]
    },
    {
      "id": "5.40.6",
      "mandala": 5,
      "sukta": 40,
      "rik": 6,
      "padas": [
        {
          "text": "स्व᳚र्भानो॒रध॒ यदि᳚न्द्र मा॒या अ॒वो दि॒वो वर्त᳚माना अ॒वाह᳚न् ।",
          "begin": 0.0,
          "end": 7.732
        },
        {
          "text": "गू॒ळ्हं सूर्यं॒ तम॒साप᳚व्रतेन तु॒रीये᳚ण॒ ब्रह्म᳚णाविन्द॒दत्रि᳚ः ॥",
          "begin": 7.732,
          "end": 16.16
        }
      ]
    },
    {
      "id": "5.40.7",
      "mandala": 5,
      "sukta": 40,
      "rik": 7,
      "padas": [
        {
          "text": "मा मामि॒मं तव॒ सन्त᳚मत्र इर॒स्या द्रु॒ग्धो भि॒यसा॒ नि गा᳚रीत् ।",
          "begin": 0.0,
          "end": 7.243
        },
        {
          "text": "त्वं मि॒त्रो अ᳚सि स॒त्यरा᳚धा॒स्तौ मे॒हाव᳚तं॒ वरु᳚णश्च॒ राजा᳚ ॥",
          "begin": 7.243,
          "end": 15.48
        }
      ]
    },
    {
      "id": "5.40.8",
      "mandala": 5,
      "sukta": 40,
      "rik": 8,
      "padas": [
        {
          "text": "ग्राव्णो᳚ ब्र॒ह्मा यु᳚युजा॒नः स᳚प॒र्यन्की॒रिणा᳚ दे॒वान्नम᳚सोप॒शिक्ष᳚न् ।",
          "begin": 0.0,
          "end": 8.185
        },
        {
          "text": "अत्रि॒ः सूर्य᳚स्य दि॒वि चक्षु॒राधा॒त्स्व᳚र्भानो॒रप᳚ मा॒या अ᳚घुक्षत् ॥",
          "begin": 8.185,
          "end": 16.24
        }
      ]
    },
    {
      "id": "5.40.9",
      "mandala": 5,
      "sukta": 40,
      "rik": 9,
      "padas": [
        {
          "text": "यं वै सूर्यं॒ स्व᳚र्भानु॒स्तम॒सावि᳚ध्यदासु॒रः ।",
          "begin": 0.0,
          "end": 11.328
        },
        {
          "text": "अत्र᳚य॒स्तमन्व᳚विन्दन्न॒ह्य१॒᳚न्ये अश᳚क्नुवन् ॥",
          "begin": 11.328,
          "end": 20.32
        }
      ]
    }
  ]
}