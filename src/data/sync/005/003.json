{
  "mandala": 5,
  "sukta": 3,
  "verses": [
    {
      "id": "5.3.1",
      "mandala": 5,
      "sukta": 3,
      "rik": 1,
      "padas": [
        {
          "text": "त्वम᳚ग्ने॒ वरु᳚णो॒ जाय᳚से॒ यत्त्वं मि॒त्रो भ᳚वसि॒ यत्समि᳚द्धः ।",
          "begin": 0.0,
          "end": 7.933
        },
        {
          "text": "त्वे विश्वे᳚ सहसस्पुत्र दे॒वास्त्वमिन्द्रो᳚ दा॒शुषे॒ मर्त्या᳚य ॥",
          "begin": 7.933,
          "end": 16.0
        }
      ]
    },
    {
      "id": "5.3.2",
      "mandala": 5,
      "sukta": 3,
      "rik": 2,
      "padas": [
        {
          "text": "त्वम᳚र्य॒मा भ᳚वसि॒ यत्क॒नीनां॒ नाम᳚ स्वधाव॒न्गुह्यं᳚ बिभर्षि ।",
          "begin": 0.0,
          "end": 8.056
        },
        {
          "text": "अ॒ञ्जन्ति᳚ मि॒त्रं सुधि᳚तं॒ न गोभि॒र्यद्दम्प᳚ती॒ सम᳚नसा कृ॒णोषि᳚ ॥",
          "begin": 8.056,
          "end": 14.6
        }
      ]
    },
    {
      "id": "5.3.3",
      "mandala": 5,
      "sukta": 3,
      "rik": 3,
      "padas": [
        {
          "text": "तव᳚ श्रि॒ये म॒रुतो᳚ मर्जयन्त॒ रुद्र॒ यत्ते॒ जनि᳚म॒ चारु᳚ चि॒त्रम् ।",
          "begin": 0.0,
          "end": 7.664
        },
        {
          "text": "प॒दं यद्विष्णो᳚रुप॒मं नि॒धायि॒ तेन᳚ पासि॒ गुह्यं॒ नाम॒ गोना᳚म् ॥",
          "begin": 7.664,
          "end": 14.72
        }
      ]
    },
    {
      "id": "5.3.4",
      "mandala": 5,
      "sukta": 3,
      "rik": 4,
      "padas": [
        {
          "text": "तव᳚ श्रि॒या सु॒दृशो᳚ देव दे॒वाः पु॒रू दधा᳚ना अ॒मृतं᳚ सपन्त ।",
          "begin": 0.0,
          "end": 8.847
        },
        {
          "text": "होता᳚रम॒ग्निं मनु᳚षो॒ नि षे᳚दुर्दश॒स्यन्त᳚ उ॒शिज॒ः शंस᳚मा॒योः ॥",
          "begin": 8.847,
          "end": 16.72
        }
      ]
    },
    {
      "id": "5.3.5",
      "mandala": 5,
      "sukta": 3,
      "rik": 5,
      "padas": [
        {
          "text": "न त्वद्धोता॒ पूर्वो᳚ अग्ने॒ यजी᳚या॒न्न काव्यै᳚ः प॒रो अ᳚स्ति स्वधावः ।",
          "begin": 0.0,
          "end": 10.213
        },
        {
          "text": "वि॒शश्च॒ यस्या॒ अति᳚थि॒र्भवा᳚सि॒ स य॒ज्ञेन᳚ वनवद्देव॒ मर्ता᳚न् ॥",
          "begin": 10.213,
          "end": 17.32
        }
      ]
    },
    {
      "id": "5.3.6",
      "mandala": 5,
      "sukta": 3,
      "rik": 6,
      "padas": [
        {
          "text": "व॒यम᳚ग्ने वनुयाम॒ त्वोता᳚ वसू॒यवो᳚ ह॒विषा॒ बुध्य᳚मानाः ।",
          "begin": 0.0,
          "end": 8.451
        },
        {
          "text": "व॒यं स᳚म॒र्ये वि॒दथे॒ष्वह्नां᳚ व॒यं रा॒या स᳚हसस्पुत्र॒ मर्ता᳚न् ॥",
          "begin": 8.451,
          "end": 16.04
        }
      ]
    },
    {
      "id": "5.3.7",
      "mandala": 5,
      "sukta": 3,
      "rik": 7,
      "padas": [
        {
          "text": "यो न॒ आगो᳚ अ॒भ्येनो॒ भरा॒त्यधीद॒घम॒घशं᳚से दधात ।",
          "begin": 0.0,
          "end": 7.991
        },
        {
          "text": "ज॒ही चि᳚कित्वो अ॒भिश᳚स्तिमे॒तामग्ने॒ यो नो᳚ म॒र्चय᳚ति द्व॒येन᳚ ॥",
          "begin": 7.991,
          "end": 15.48
        }
      ]
    },
    {
      "id": "5.3.8",
      "mandala": 5,
      "sukta": 3,
      "rik": 8,
      "padas": [
        {
          "text": "त्वाम॒स्या व्युषि᳚ देव॒ पूर्वे᳚ दू॒तं कृ᳚ण्वा॒ना अ᳚यजन्त ह॒व्यैः ।",
          "begin": 0.0,
          "end": 10.617
        },
        {
          "text": "सं॒स्थे यद᳚ग्न॒ ईय᳚से रयी॒णां दे॒वो मर्तै॒र्वसु᳚भिरि॒ध्यमा᳚नः ॥",
          "begin": 10.617,
          "end": 17.4
        }
      ]
    },
    {
      "id": "5.3.9",
      "mandala": 5,
      "sukta": 3,
      "rik": 9,
      "padas": [
        {
          "text": "अव᳚ स्पृधि पि॒तरं॒ योधि᳚ वि॒द्वान्पु॒त्रो यस्ते᳚ सहसः सून ऊ॒हे ।",
          "begin": 0.0,
          "end": 8.129
        },
        {
          "text": "क॒दा चि᳚कित्वो अ॒भि च᳚क्षसे॒ नो॑ग्ने᳚ क॒दाँ ऋ᳚त॒चिद्या᳚तयासे ॥",
          "begin": 8.129,
          "end": 16.24
        }
      ]
    },
    {
      "id": "5.3.10",
      "mandala": 5,
      "sukta": 3,
      "rik": 10,
      "padas": [
        {
          "text": "भूरि॒ नाम॒ वन्द᳚मानो दधाति पि॒ता व᳚सो॒ यदि॒ तज्जो॒षया᳚से ।",
          "begin": 0.0,
          "end": 7.213
        },
        {
          "text": "कु॒विद्दे॒वस्य॒ सह᳚सा चका॒नः सु॒म्नम॒ग्निर्व᳚नते वावृधा॒नः ॥",
          "begin": 7.213,
          "end": 14.2
        }
      ]
    },
    {
      "id": "5.3.11",
      "mandala": 5,
      "sukta": 3,
      "rik": 11,
      "padas": [
        {
          "text": "त्वम॒ङ्ग ज᳚रि॒तारं᳚ यविष्ठ॒ विश्वा᳚न्यग्ने दुरि॒ताति᳚ पर्षि ।",
          "begin": 0.0,
          "end": 7.786
        },
        {
          "text": "स्ते॒ना अ᳚दृश्रन्रि॒पवो॒ जना॒सो॑ज्ञा᳚तकेता वृजि॒ना अ᳚भूवन् ॥",
          "begin": 7.786,
          "end": 15.56
        }
      ]
    },
    {
      "id": "5.3.12",
      "mandala": 5,
      "sukta": 3,
      "rik": 12,
      "padas": [
        {
          "text": "इ॒मे यामा᳚सस्त्व॒द्रिग᳚भूव॒न्वस᳚वे वा॒ तदिदागो᳚ अवाचि ।",
          "begin": 0.0,
          "end": 6.308
        },
        {
          "text": "नाहा॒यम॒ग्निर॒भिश᳚स्तये नो॒ न रीष᳚ते वावृधा॒नः परा᳚ दात् ॥",
          "begin": 6.308,
          "end": 17.08
        }
      ]
    }
  ]
}