{
  "mandala": 5,
  "sukta": 52,
  "verses": [
    {
      "id": "5.52.1",
      "mandala": 5,
      "sukta": 52,
      "rik": 1,
      "padas": [
        {
          "text": "प्र श्या᳚वाश्व धृष्णु॒यार्चा᳚ म॒रुद्भि॒रृक्व᳚भिः ।",
          "begin": 0.0,
          "end": 8.072
        },
        {
          "text": "ये अ᳚द्रो॒घम᳚नुष्व॒धं श्रवो॒ मद᳚न्ति य॒ज्ञिया᳚ः ॥",
          "begin": 8.072,
          "end": 14.28
        }
      ]
    },
    {
      "id": "5.52.2",
      "mandala": 5,
      "sukta": 52,
      "rik": 2,
      "padas": [
        {
          "text": "ते हि स्थि॒रस्य॒ शव᳚स॒ः सखा᳚य॒ः सन्ति᳚ धृष्णु॒या ।",
          "begin": 0.0,
          "end": 6.245
        },
        {
          "text": "ते याम॒न्ना धृ᳚ष॒द्विन॒स्त्मना᳚ पान्ति॒ शश्व᳚तः ॥",
          "begin": 6.245,
          "end": 11.52
        }
      ]
    },
    {
      "id": "5.52.3",
      "mandala": 5,
      "sukta": 52,
      "rik": 3,
      "padas": [
        {
          "text": "ते स्य॒न्द्रासो॒ नोक्षणो॑ति᳚ ष्कन्दन्ति॒ शर्व᳚रीः ।",
          "begin": 0.0,
          "end": 6.154
        },
        {
          "text": "म॒रुता॒मधा॒ महो᳚ दि॒वि क्ष॒मा च᳚ मन्महे ॥",
          "begin": 6.154,
          "end": 11.0
        }
      ]
    },
    {
      "id": "5.52.4",
      "mandala": 5,
      "sukta": 52,
      "rik": 4,
      "padas": [
        {
          "text": "म॒रुत्सु᳚ वो दधीमहि॒ स्तोमं᳚ य॒ज्ञं च᳚ धृष्णु॒या ।",
          "begin": 0.0,
          "end": 6.36
        },
        {
          "text": "विश्वे॒ ये मानु᳚षा यु॒गा पान्ति॒ मर्त्यं᳚ रि॒षः ॥",
          "begin": 6.36,
          "end": 11.44
        }
      ]
    },
    {
      "id": "5.52.5",
      "mandala": 5,
      "sukta": 52,
      "rik": 5,
      "padas": [
        {
          "text": "अर्ह᳚न्तो॒ ये सु॒दान᳚वो॒ नरो॒ असा᳚मिशवसः ।",
          "begin": 0.0,
          "end": 5.871
        },
        {
          "text": "प्र य॒ज्ञं य॒ज्ञिये᳚भ्यो दि॒वो अ᳚र्चा म॒रुद्भ्य᳚ः ॥",
          "begin": 5.871,
          "end": 12.24
        }
      ]
    },
    {
      "id": "5.52.6",
      "mandala": 5,
      "sukta": 52,
      "rik": 6,
      "padas": [
        {
          "text": "आ रु॒क्मैरा यु॒धा नर᳚ ऋ॒ष्वा ऋ॒ष्टीर᳚सृक्षत ।",
          "begin": 0.0,
          "end": 5.041
        },
        {
          "text": "अन्वे᳚नाँ॒ अह᳚ वि॒द्युतो᳚ म॒रुतो॒ जझ्झ᳚तीरिव भा॒नुर᳚र्त॒ त्मना᳚ दि॒वः ॥",
          "begin": 5.041,
          "end": 13.76
        }
      ]
    },
    {
      "id": "5.52.7",
      "mandala": 5,
      "sukta": 52,
      "rik": 7,
      "padas": [
        {
          "text": "ये वा᳚वृ॒धन्त॒ पार्थि᳚वा॒ य उ॒राव॒न्तरि᳚क्ष॒ आ ।",
          "begin": 0.0,
          "end": 8.597
        },
        {
          "text": "वृ॒जने᳚ वा न॒दीनां᳚ स॒धस्थे᳚ वा म॒हो दि॒वः ॥",
          "begin": 8.597,
          "end": 12.16
        }
      ]
    },
    {
      "id": "5.52.8",
      "mandala": 5,
      "sukta": 52,
      "rik": 8,
      "padas": [
        {
          "text": "शर्धो॒ मारु᳚त॒मुच्छं᳚स स॒त्यश᳚वस॒मृभ्व᳚सम् ।",
          "begin": 0.0,
          "end": 5.856
        },
        {
          "text": "उ॒त स्म॒ ते शु॒भे नर॒ः प्र स्य॒न्द्रा यु᳚जत॒ त्मना᳚ ॥",
          "begin": 5.856,
          "end": 10.96
        }
      ]
    },
    {
      "id": "5.52.9",
      "mandala": 5,
      "sukta": 52,
      "rik": 9,
      "padas": [
        {
          "text": "उ॒त स्म॒ ते परु᳚ष्ण्या॒मूर्णा᳚ वसत शु॒न्ध्यवः᳚ ।",
          "begin": 0.0,
          "end": 4.837
        },
        {
          "text": "उ॒त प॒व्या रथा᳚ना॒मद्रिं᳚ भिन्द॒न्त्योज᳚सा ॥",
          "begin": 4.837,
          "end": 11.44
        }
      ]
    },
    {
      "id": "5.52.10",
      "mandala": 5,
      "sukta": 52,
      "rik": 10,
      "padas": [
        {
          "text": "आप᳚थयो॒ विप᳚थ॒यो॑न्त᳚स्पथा॒ अनु᳚पथाः ।",
          "begin": 0.0,
          "end": 5.367
        },
        {
          "text": "ए॒तेभि॒र्मह्यं॒ नाम᳚भिर्य॒ज्ञं वि᳚ष्टा॒र ओ᳚हते ॥",
          "begin": 5.367,
          "end": 11.56
        }
      ]
    },
    {
      "id": "5.52.11",
      "mandala": 5,
      "sukta": 52,
      "rik": 11,
      "padas": [
        {
          "text": "अधा॒ नरो॒ न्यो᳚ह॒ते॑धा᳚ नि॒युत᳚ ओहते ।",
          "begin": 0.0,
          "end": 7.179
        },
        {
          "text": "अधा॒ पारा᳚वता॒ इति᳚ चि॒त्रा रू॒पाणि॒ दर्श्या᳚ ॥",
          "begin": 7.179,
          "end": 11.88
        }
      ]
    },
    {
      "id": "5.52.12",
      "mandala": 5,
      "sukta": 52,
      "rik": 12,
      "padas": [
        {
          "text": "छ॒न्द॒ःस्तुभः᳚ कुभ॒न्यव॒ उत्स॒मा की॒रिणो᳚ नृतुः ।",
          "begin": 0.0,
          "end": 6.113
        },
        {
          "text": "ते मे॒ के चि॒न्न ता॒यव॒ ऊमा᳚ आसन्दृ॒शि त्वि॒षे ॥",
          "begin": 6.113,
          "end": 11.48
        }
      ]
    },
    {
      "id": "5.52.13",
      "mandala": 5,
      "sukta": 52,
      "rik": 13,
      "padas": [
        {
          "text": "य ऋ॒ष्वा ऋ॒ष्टिवि᳚द्युतः क॒वय॒ः सन्ति᳚ वे॒धसः᳚ ।",
          "begin": 0.0,
          "end": 4.901
        },
        {
          "text": "तमृ᳚षे॒ मारु᳚तं ग॒णं न᳚म॒स्या र॒मया᳚ गि॒रा ॥",
          "begin": 4.901,
          "end": 10.68
        }
      ]
    },
    {
      "id": "5.52.14",
      "mandala": 5,
      "sukta": 52,
      "rik": 14,
      "padas": [
        {
          "text": "अच्छ᳚ ऋषे॒ मारु᳚तं ग॒णं दा॒ना मि॒त्रं न यो॒षणा᳚ ।",
          "begin": 0.0,
          "end": 5.793
        },
        {
          "text": "दि॒वो वा᳚ धृष्णव॒ ओज᳚सा स्तु॒ता धी॒भिरि᳚षण्यत ॥",
          "begin": 5.793,
          "end": 11.8
        }
      ]
    },
    {
      "id": "5.52.15",
      "mandala": 5,
      "sukta": 52,
      "rik": 15,
      "padas": [
        {
          "text": "नू म᳚न्वा॒न ए᳚षां दे॒वाँ अच्छा॒ न व॒क्षणा᳚ ।",
          "begin": 0.0,
          "end": 6.984
        },
        {
          "text": "दा॒ना स᳚चेत सू॒रिभि॒र्याम᳚श्रुतेभिर॒ञ्जिभि᳚ः ॥",
          "begin": 6.984,
          "end": 12.12
        }
      ]
    },
    {
      "id": "5.52.16",
      "mandala": 5,
      "sukta": 52,
      "rik": 16,
      "padas": [
        {
          "text": "प्र ये मे᳚ बन्ध्वे॒षे गां वोच᳚न्त सू॒रय॒ः पृश्निं᳚ वोचन्त मा॒तर᳚म् ।",
          "begin": 0.0,
          "end": 7.626
        },
        {
          "text": "अधा᳚ पि॒तर᳚मि॒ष्मिणं᳚ रु॒द्रं वो᳚चन्त॒ शिक्व᳚सः ॥",
          "begin": 7.626,
          "end": 15.28
        }
      ]
    },
    {
      "id": "5.52.17",
      "mandala": 5,
      "sukta": 52,
      "rik": 17,
      "padas": [
        {
          "text": "स॒प्त मे᳚ स॒प्त शा॒किन॒ एक᳚मेका श॒ता द᳚दुः ।",
          "begin": 0.0,
          "end": 6.353
        },
        {
          "text": "य॒मुना᳚या॒मधि᳚ श्रु॒तमुद्राधो॒ गव्यं᳚ मृजे॒ नि राधो॒ अश्व्यं᳚ मृजे ॥",
          "begin": 6.353,
          "end": 18.72
        }
      ]
    }
  ]
}