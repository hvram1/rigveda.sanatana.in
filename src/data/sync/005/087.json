{
  "mandala": 5,
  "sukta": 87,
  "verses": [
    {
      "id": "5.87.1",
      "mandala": 5,
      "sukta": 87,
      "rik": 1,
      "padas": [
        {
          "text": "प्र वो᳚ म॒हे म॒तयो᳚ यन्तु॒ विष्ण᳚वे म॒रुत्व᳚ते गिरि॒जा ए᳚व॒याम᳚रुत् ।",
          "begin": 0.0,
          "end": 9.816
        },
        {
          "text": "प्र शर्धा᳚य॒ प्रय᳚ज्यवे सुखा॒दये᳚ त॒वसे᳚ भ॒न्ददि᳚ष्टये॒ धुनि᳚व्रताय॒ शव᳚से ॥",
          "begin": 9.816,
          "end": 18.96
        }
      ]
    },
    {
      "id": "5.87.2",
      "mandala": 5,
      "sukta": 87,
      "rik": 2,
      "padas": [
        {
          "text": "प्र ये जा॒ता म᳚हि॒ना ये च॒ नु स्व॒यं प्र वि॒द्मना᳚ ब्रु॒वत᳚ एव॒याम᳚रुत् ।",
          "begin": 0.0,
          "end": 8.116
        },
        {
          "text": "क्रत्वा॒ तद्वो᳚ मरुतो॒ नाधृषे॒ शवो᳚ दा॒ना म॒ह्ना तदे᳚षा॒मधृ᳚ष्टासो॒ नाद्र᳚यः ॥",
          "begin": 8.116,
          "end": 17.52
        }
      ]
    },
    {
      "id": "5.87.3",
      "mandala": 5,
      "sukta": 87,
      "rik": 3,
      "padas": [
        {
          "text": "प्र ये दि॒वो बृ᳚ह॒तः शृ᳚ण्वि॒रे गि॒रा सु॒शुक्वा᳚नः सु॒भ्व᳚ एव॒याम᳚रुत् ।",
          "begin": 0.0,
          "end": 8.345
        },
        {
          "text": "न येषा॒मिरी᳚ स॒धस्थ॒ ईष्ट॒ आँ अ॒ग्नयो॒ न स्ववि᳚द्युत॒ः प्र स्य॒न्द्रासो॒ धुनी᳚नाम् ॥",
          "begin": 8.345,
          "end": 17.96
        }
      ]
    },
    {
      "id": "5.87.4",
      "mandala": 5,
      "sukta": 87,
      "rik": 4,
      "padas": [
        {
          "text": "स च᳚क्रमे मह॒तो निरु᳚रुक्र॒मः स᳚मा॒नस्मा॒त्सद᳚स एव॒याम᳚रुत् ।",
          "begin": 0.0,
          "end": 7.347
        },
        {
          "text": "य॒दायु᳚क्त॒ त्मना॒ स्वादधि॒ ष्णुभि॒र्विष्प᳚र्धसो॒ विम᳚हसो॒ जिगा᳚ति॒ शेवृ᳚धो॒ नृभि᳚ः ॥",
          "begin": 7.347,
          "end": 16.16
        }
      ]
    },
    {
      "id": "5.87.5",
      "mandala": 5,
      "sukta": 87,
      "rik": 5,
      "padas": [
        {
          "text": "स्व॒नो न वो॑म᳚वान्रेजय॒द्वृषा᳚ त्वे॒षो य॒यिस्त᳚वि॒ष ए᳚व॒याम᳚रुत् ।",
          "begin": 0.0,
          "end": 8.896
        },
        {
          "text": "येना॒ सह᳚न्त ऋ॒ञ्जत॒ स्वरो᳚चिष॒ः स्थार᳚श्मानो हिर॒ण्यया᳚ः स्वायु॒धास᳚ इ॒ष्मिणः᳚ ॥",
          "begin": 8.896,
          "end": 18.28
        }
      ]
    },
    {
      "id": "5.87.6",
      "mandala": 5,
      "sukta": 87,
      "rik": 6,
      "padas": [
        {
          "text": "अ॒पा॒रो वो᳚ महि॒मा वृ᳚द्धशवसस्त्वे॒षं शवो᳚॑वत्वेव॒याम᳚रुत् ।",
          "begin": 0.0,
          "end": 8.097
        },
        {
          "text": "स्थाता᳚रो॒ हि प्रसि᳚तौ सं॒दृशि॒ स्थन॒ ते न᳚ उरुष्यता नि॒दः शु᳚शु॒क्वांसो॒ नाग्नयः᳚ ॥",
          "begin": 8.097,
          "end": 17.08
        }
      ]
    },
    {
      "id": "5.87.7",
      "mandala": 5,
      "sukta": 87,
      "rik": 7,
      "padas": [
        {
          "text": "ते रु॒द्रास॒ः सुम᳚खा अ॒ग्नयो᳚ यथा तुविद्यु॒म्ना अ᳚वन्त्वेव॒याम᳚रुत् ।",
          "begin": 0.0,
          "end": 9.178
        },
        {
          "text": "दी॒र्घं पृ॒थु प᳚प्रथे॒ सद्म॒ पार्थि᳚वं॒ येषा॒मज्मे॒ष्वा म॒हः शर्धां॒स्यद्भु᳚तैनसाम् ॥",
          "begin": 9.178,
          "end": 18.2
        }
      ]
    },
    {
      "id": "5.87.8",
      "mandala": 5,
      "sukta": 87,
      "rik": 8,
      "padas": [
        {
          "text": "अ॒द्वे॒षो नो᳚ मरुतो गा॒तुमेत᳚न॒ श्रोता॒ हवं᳚ जरि॒तुरे᳚व॒याम᳚रुत् ।",
          "begin": 0.0,
          "end": 9.498
        },
        {
          "text": "विष्णो᳚र्म॒हः स᳚मन्यवो युयोतन॒ स्मद्र॒थ्यो॒३॒᳚ न दं॒सनाप॒ द्वेषां᳚सि सनु॒तः ॥",
          "begin": 9.498,
          "end": 20.4
        }
      ]
    },
    {
      "id": "5.87.9",
      "mandala": 5,
      "sukta": 87,
      "rik": 9,
      "padas": [
        {
          "text": "गन्ता᳚ नो य॒ज्ञं य᳚ज्ञियाः सु॒शमि॒ श्रोता॒ हव᳚मर॒क्ष ए᳚व॒याम᳚रुत् ।",
          "begin": 0.0,
          "end": 9.174
        },
        {
          "text": "ज्येष्ठा᳚सो॒ न पर्व᳚तासो॒ व्यो᳚मनि यू॒यं तस्य᳚ प्रचेतस॒ः स्यात᳚ दु॒र्धर्त᳚वो नि॒दः ॥",
          "begin": 9.174,
          "end": 18.72
        }
      ]
    }
  ]
}