{
  "mandala": 5,
  "sukta": 46,
  "verses": [
    {
      "id": "5.46.1",
      "mandala": 5,
      "sukta": 46,
      "rik": 1,
      "padas": [
        {
          "text": "हयो॒ न वि॒द्वाँ अ᳚युजि स्व॒यं धु॒रि तां व᳚हामि प्र॒तर᳚णीमव॒स्युव᳚म् ।",
          "begin": 0.0,
          "end": 9.895
        },
        {
          "text": "नास्या᳚ वश्मि वि॒मुचं॒ नावृतं॒ पुन᳚र्वि॒द्वान्प॒थः पु᳚रए॒त ऋ॒जु ने᳚षति ॥",
          "begin": 9.895,
          "end": 18.68
        }
      ]
    },
    {
      "id": "5.46.2",
      "mandala": 5,
      "sukta": 46,
      "rik": 2,
      "padas": [
        {
          "text": "अग्न॒ इन्द्र॒ वरु᳚ण॒ मित्र॒ देवा॒ः शर्ध॒ः प्र य᳚न्त॒ मारु᳚तो॒त वि᳚ष्णो ।",
          "begin": 0.0,
          "end": 8.108
        },
        {
          "text": "उ॒भा नास᳚त्या रु॒द्रो अध॒ ग्नाः पू॒षा भग॒ः सर᳚स्वती जुषन्त ॥",
          "begin": 8.108,
          "end": 14.76
        }
      ]
    },
    {
      "id": "5.46.3",
      "mandala": 5,
      "sukta": 46,
      "rik": 3,
      "padas": [
        {
          "text": "इ॒न्द्रा॒ग्नी मि॒त्रावरु॒णादि᳚तिं॒ स्व᳚ः पृथि॒वीं द्यां म॒रुत॒ः पर्व᳚ताँ अ॒पः ।",
          "begin": 0.0,
          "end": 8.839
        },
        {
          "text": "हु॒वे विष्णुं᳚ पू॒षणं॒ ब्रह्म᳚ण॒स्पतिं॒ भगं॒ नु शंसं᳚ सवि॒तार᳚मू॒तये᳚ ॥",
          "begin": 8.839,
          "end": 17.12
        }
      ]
    },
    {
      "id": "5.46.4",
      "mandala": 5,
      "sukta": 46,
      "rik": 4,
      "padas": [
        {
          "text": "उ॒त नो॒ विष्णु᳚रु॒त वातो᳚ अ॒स्रिधो᳚ द्रविणो॒दा उ॒त सोमो॒ मय᳚स्करत् ।",
          "begin": 0.0,
          "end": 8.138
        },
        {
          "text": "उ॒त ऋ॒भव᳚ उ॒त रा॒ये नो᳚ अ॒श्विनो॒त त्वष्टो॒त विभ्वानु᳚ मंसते ॥",
          "begin": 8.138,
          "end": 15.2
        }
      ]
    },
    {
      "id": "5.46.5",
      "mandala": 5,
      "sukta": 46,
      "rik": 5,
      "padas": [
        {
          "text": "उ॒त त्यन्नो॒ मारु᳚तं॒ शर्ध॒ आ ग᳚मद्दिविक्ष॒यं य᳚ज॒तं ब॒र्हिरा॒सदे᳚ ।",
          "begin": 0.0,
          "end": 8.099
        },
        {
          "text": "बृह॒स्पति॒ः शर्म᳚ पू॒षोत नो᳚ यमद्वरू॒थ्यं१॒᳚ वरु᳚णो मि॒त्रो अ᳚र्य॒मा ॥",
          "begin": 8.099,
          "end": 16.4
        }
      ]
    },
    {
      "id": "5.46.6",
      "mandala": 5,
      "sukta": 46,
      "rik": 6,
      "padas": [
        {
          "text": "उ॒त त्ये न॒ः पर्व᳚तासः सुश॒स्तयः᳚ सुदी॒तयो᳚ न॒द्य१॒᳚स्त्राम᳚णे भुवन् ।",
          "begin": 0.0,
          "end": 8.927
        },
        {
          "text": "भगो᳚ विभ॒क्ता शव॒साव॒सा ग᳚मदुरु॒व्यचा॒ अदि᳚तिः श्रोतु मे॒ हव᳚म् ॥",
          "begin": 8.927,
          "end": 16.76
        }
      ]
    },
    {
      "id": "5.46.7",
      "mandala": 5,
      "sukta": 46,
      "rik": 7,
      "padas": [
        {
          "text": "दे॒वानां॒ पत्नी᳚रुश॒तीर᳚वन्तु न॒ः प्राव᳚न्तु नस्तु॒जये॒ वाज᳚सातये ।",
          "begin": 0.0,
          "end": 7.414
        },
        {
          "text": "याः पार्थि᳚वासो॒ या अ॒पामपि᳚ व्र॒ते ता नो᳚ देवीः सुहवा॒ः शर्म᳚ यच्छत ॥",
          "begin": 7.414,
          "end": 18.12
        }
      ]
    },
    {
      "id": "5.46.8",
      "mandala": 5,
      "sukta": 46,
      "rik": 8,
      "padas": [
        {
          "text": "उ॒त ग्ना व्य᳚न्तु दे॒वप᳚त्नीरिन्द्रा॒ण्य१॒᳚ग्नाय्य॒श्विनी॒ राट् ।",
          "begin": 0.0,
          "end": 9.436
        },
        {
          "text": "आ रोद᳚सी वरुणा॒नी शृ᳚णोतु॒ व्यन्तु᳚ दे॒वीर्य ऋ॒तुर्जनी᳚नाम् ॥",
          "begin": 9.436,
          "end": 16.52
        }
      ]
    }
  ]
}