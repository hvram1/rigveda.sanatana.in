{
  "mandala": 5,
  "sukta": 10,
  "verses": [
    {
      "id": "5.10.1",
      "mandala": 5,
      "sukta": 10,
      "rik": 1,
      "padas": [
        {
          "text": "अग्न॒ ओजि᳚ष्ठ॒मा भ᳚र द्यु॒म्नम॒स्मभ्य᳚मध्रिगो ।",
          "begin": 0.0,
          "end": 8.002
        },
        {
          "text": "प्र नो᳚ रा॒या परी᳚णसा॒ रत्सि॒ वाजा᳚य॒ पन्था᳚म् ॥",
          "begin": 8.002,
          "end": 14.68
        }
      ]
    },
    {
      "id": "5.10.2",
      "mandala": 5,
      "sukta": 10,
      "rik": 2,
      "padas": [
        {
          "text": "त्वं नो᳚ अग्ने अद्भुत॒ क्रत्वा॒ दक्ष᳚स्य मं॒हना᳚ ।",
          "begin": 0.0,
          "end": 6.866
        },
        {
          "text": "त्वे अ᳚सु॒र्य१॒᳚मारु᳚हत्क्रा॒णा मि॒त्रो न य॒ज्ञियः᳚ ॥",
          "begin": 6.866,
          "end": 13.28
        }
      ]
    },
    {
      "id": "5.10.3",
      "mandala": 5,
      "sukta": 10,
      "rik": 3,
      "padas": [
        {
          "text": "त्वं नो᳚ अग्न एषां॒ गयं᳚ पु॒ष्टिं च᳚ वर्धय ।",
          "begin": 0.0,
          "end": 6.54
        },
        {
          "text": "ये स्तोमे᳚भि॒ः प्र सू॒रयो॒ नरो᳚ म॒घान्या᳚न॒शुः ॥",
          "begin": 6.54,
          "end": 13.32
        }
      ]
    },
    {
      "id": "5.10.4",
      "mandala": 5,
      "sukta": 10,
      "rik": 4,
      "padas": [
        {
          "text": "ये अ᳚ग्ने चन्द्र ते॒ गिरः᳚ शु॒म्भन्त्यश्व᳚राधसः ।",
          "begin": 0.0,
          "end": 6.943
        },
        {
          "text": "शुष्मे᳚भिः शु॒ष्मिणो॒ नरो᳚ दि॒वश्चि॒द्येषां᳚ बृ॒हत्सु᳚की॒र्तिर्बोध᳚ति॒ त्मना᳚ ॥",
          "begin": 6.943,
          "end": 15.2
        }
      ]
    },
    {
      "id": "5.10.5",
      "mandala": 5,
      "sukta": 10,
      "rik": 5,
      "padas": [
        {
          "text": "तव॒ त्ये अ᳚ग्ने अ॒र्चयो॒ भ्राज᳚न्तो यन्ति धृष्णु॒या ।",
          "begin": 0.0,
          "end": 7.76
        },
        {
          "text": "परि᳚ज्मानो॒ न वि॒द्युतः᳚ स्वा॒नो रथो॒ न वा᳚ज॒युः ॥",
          "begin": 7.76,
          "end": 12.92
        }
      ]
    },
    {
      "id": "5.10.6",
      "mandala": 5,
      "sukta": 10,
      "rik": 6,
      "padas": [
        {
          "text": "नू नो᳚ अग्न ऊ॒तये᳚ स॒बाध᳚सश्च रा॒तये᳚ ।",
          "begin": 0.0,
          "end": 7.108
        },
        {
          "text": "अ॒स्माका᳚सश्च सू॒रयो॒ विश्वा॒ आशा᳚स्तरी॒षणि᳚ ॥",
          "begin": 7.108,
          "end": 13.6
        }
      ]
    },
    {
      "id": "5.10.7",
      "mandala": 5,
      "sukta": 10,
      "rik": 7,
      "padas": [
        {
          "text": "त्वं नो᳚ अग्ने अङ्गिरः स्तु॒तः स्तवा᳚न॒ आ भ᳚र ।",
          "begin": 0.0,
          "end": 6.755
        },
        {
          "text": "होत᳚र्विभ्वा॒सहं᳚ र॒यिं स्तो॒तृभ्य॒ः स्तव᳚से च न उ॒तैधि᳚ पृ॒त्सु नो᳚ वृ॒धे ॥",
          "begin": 6.755,
          "end": 18.08
        }
      ]
    }
  ]
}