{
  "mandala": 5,
  "sukta": 64,
  "verses": [
    {
      "id": "5.64.1",
      "mandala": 5,
      "sukta": 64,
      "rik": 1,
      "padas": [
        {
          "text": "वरु᳚णं वो रि॒शाद᳚समृ॒चा मि॒त्रं ह᳚वामहे ।",
          "begin": 0.0,
          "end": 5.637
        },
        {
          "text": "परि᳚ व्र॒जेव᳚ बा॒ह्वोर्ज᳚ग॒न्वांसा॒ स्व᳚र्णरम् ॥",
          "begin": 5.637,
          "end": 12.68
        }
      ]
    },
    {
      "id": "5.64.2",
      "mandala": 5,
      "sukta": 64,
      "rik": 2,
      "padas": [
        {
          "text": "ता बा॒हवा᳚ सुचे॒तुना॒ प्र य᳚न्तमस्मा॒ अर्च᳚ते ।",
          "begin": 0.0,
          "end": 7.463
        },
        {
          "text": "शेवं॒ हि जा॒र्यं᳚ वां॒ विश्वा᳚सु॒ क्षासु॒ जोगु᳚वे ॥",
          "begin": 7.463,
          "end": 13.6
        }
      ]
    },
    {
      "id": "5.64.3",
      "mandala": 5,
      "sukta": 64,
      "rik": 3,
      "padas": [
        {
          "text": "यन्नू॒नम॒श्यां गतिं᳚ मि॒त्रस्य᳚ यायां प॒था ।",
          "begin": 0.0,
          "end": 6.62
        },
        {
          "text": "अस्य᳚ प्रि॒यस्य॒ शर्म॒ण्यहिं᳚सानस्य सश्चिरे ॥",
          "begin": 6.62,
          "end": 11.72
        }
      ]
    },
    {
      "id": "5.64.4",
      "mandala": 5,
      "sukta": 64,
      "rik": 4,
      "padas": [
        {
          "text": "यु॒वाभ्यां᳚ मित्रावरुणोप॒मं धे᳚यामृ॒चा ।",
          "begin": 0.0,
          "end": 6.501
        },
        {
          "text": "यद्ध॒ क्षये᳚ म॒घोनां᳚ स्तोतॄ॒णां च᳚ स्पू॒र्धसे᳚ ॥",
          "begin": 6.501,
          "end": 13.32
        }
      ]
    },
    {
      "id": "5.64.5",
      "mandala": 5,
      "sukta": 64,
      "rik": 5,
      "padas": [
        {
          "text": "आ नो᳚ मित्र सुदी॒तिभि॒र्वरु᳚णश्च स॒धस्थ॒ आ ।",
          "begin": 0.0,
          "end": 6.376
        },
        {
          "text": "स्वे क्षये᳚ म॒घोनां॒ सखी᳚नां च वृ॒धसे᳚ ॥",
          "begin": 6.376,
          "end": 12.2
        }
      ]
    },
    {
      "id": "5.64.6",
      "mandala": 5,
      "sukta": 64,
      "rik": 6,
      "padas": [
        {
          "text": "यु॒वं नो॒ येषु᳚ वरुण क्ष॒त्रं बृ॒हच्च᳚ बिभृ॒थः ।",
          "begin": 0.0,
          "end": 4.368
        },
        {
          "text": "उ॒रु णो॒ वाज᳚सातये कृ॒तं रा॒ये स्व॒स्तये᳚ ॥",
          "begin": 4.368,
          "end": 11.24
        }
      ]
    },
    {
      "id": "5.64.7",
      "mandala": 5,
      "sukta": 64,
      "rik": 7,
      "padas": [
        {
          "text": "उ॒च्छन्त्यां᳚ मे यज॒ता दे॒वक्ष᳚त्रे॒ रुश᳚द्गवि ।",
          "begin": 0.0,
          "end": 6.341
        },
        {
          "text": "सु॒तं सोमं॒ न ह॒स्तिभि॒रा प॒ड्भिर्धा᳚वतं नरा॒ बिभ्र᳚तावर्च॒नान᳚सम् ॥",
          "begin": 6.341,
          "end": 15.44
        }
      ]
    }
  ]
}