{
  "mandala": 5,
  "sukta": 75,
  "verses": [
    {
      "id": "5.75.1",
      "mandala": 5,
      "sukta": 75,
      "rik": 1,
      "padas": [
        {
          "text": "प्रति᳚ प्रि॒यत᳚मं॒ रथं॒ वृष᳚णं वसु॒वाह᳚नम् ।",
          "begin": 0.0,
          "end": 6.508
        },
        {
          "text": "स्तो॒ता वा᳚मश्विना॒वृषि॒ः स्तोमे᳚न॒ प्रति᳚ भूषति॒ माध्वी॒ मम᳚ श्रुतं॒ हव᳚म् ॥",
          "begin": 6.508,
          "end": 15.28
        }
      ]
    },
    {
      "id": "5.75.2",
      "mandala": 5,
      "sukta": 75,
      "rik": 2,
      "padas": [
        {
          "text": "अ॒त्याया᳚तमश्विना ति॒रो विश्वा᳚ अ॒हं सना᳚ ।",
          "begin": 0.0,
          "end": 6.855
        },
        {
          "text": "दस्रा॒ हिर᳚ण्यवर्तनी॒ सुषु᳚म्ना॒ सिन्धु᳚वाहसा॒ माध्वी॒ मम᳚ श्रुतं॒ हव᳚म् ॥",
          "begin": 6.855,
          "end": 15.36
        }
      ]
    },
    {
      "id": "5.75.3",
      "mandala": 5,
      "sukta": 75,
      "rik": 3,
      "padas": [
        {
          "text": "आ नो॒ रत्ना᳚नि॒ बिभ्र᳚ता॒वश्वि᳚ना॒ गच्छ᳚तं यु॒वम् ।",
          "begin": 0.0,
          "end": 6.027
        },
        {
          "text": "रुद्रा॒ हिर᳚ण्यवर्तनी जुषा॒णा वा᳚जिनीवसू॒ माध्वी॒ मम᳚ श्रुतं॒ हव᳚म् ॥",
          "begin": 6.027,
          "end": 14.96
        }
      ]
    },
    {
      "id": "5.75.4",
      "mandala": 5,
      "sukta": 75,
      "rik": 4,
      "padas": [
        {
          "text": "सु॒ष्टुभो᳚ वां वृषण्वसू॒ रथे॒ वाणी॒च्याहि᳚ता ।",
          "begin": 0.0,
          "end": 5.956
        },
        {
          "text": "उ॒त वां᳚ ककु॒हो मृ॒गः पृक्ष᳚ः कृणोति वापु॒षो माध्वी॒ मम᳚ श्रुतं॒ हव᳚म् ॥",
          "begin": 5.956,
          "end": 14.44
        }
      ]
    },
    {
      "id": "5.75.5",
      "mandala": 5,
      "sukta": 75,
      "rik": 5,
      "padas": [
        {
          "text": "बो॒धिन्म᳚नसा र॒थ्ये᳚षि॒रा ह᳚वन॒श्रुता᳚ ।",
          "begin": 0.0,
          "end": 5.669
        },
        {
          "text": "विभि॒श्च्यवा᳚नमश्विना॒ नि या᳚थो॒ अद्व᳚याविनं॒ माध्वी॒ मम᳚ श्रुतं॒ हव᳚म् ॥",
          "begin": 5.669,
          "end": 14.72
        }
      ]
    },
    {
      "id": "5.75.6",
      "mandala": 5,
      "sukta": 75,
      "rik": 6,
      "padas": [
        {
          "text": "आ वां᳚ नरा मनो॒युजो॑श्वा᳚सः प्रुषि॒तप्स᳚वः ।",
          "begin": 0.0,
          "end": 6.603
        },
        {
          "text": "वयो᳚ वहन्तु पी॒तये᳚ स॒ह सु॒म्नेभि᳚रश्विना॒ माध्वी॒ मम᳚ श्रुतं॒ हव᳚म् ॥",
          "begin": 6.603,
          "end": 15.04
        }
      ]
    },
    {
      "id": "5.75.7",
      "mandala": 5,
      "sukta": 75,
      "rik": 7,
      "padas": [
        {
          "text": "अश्वि᳚ना॒वेह ग᳚च्छतं॒ नास᳚त्या॒ मा वि वे᳚नतम् ।",
          "begin": 0.0,
          "end": 6.305
        },
        {
          "text": "ति॒रश्चि᳚दर्य॒या परि᳚ व॒र्तिर्या᳚तमदाभ्या॒ माध्वी॒ मम᳚ श्रुतं॒ हव᳚म् ॥",
          "begin": 6.305,
          "end": 14.32
        }
      ]
    },
    {
      "id": "5.75.8",
      "mandala": 5,
      "sukta": 75,
      "rik": 8,
      "padas": [
        {
          "text": "अ॒स्मिन्य॒ज्ञे अ᳚दाभ्या जरि॒तारं᳚ शुभस्पती ।",
          "begin": 0.0,
          "end": 6.248
        },
        {
          "text": "अ॒व॒स्युम᳚श्विना यु॒वं गृ॒णन्त॒मुप᳚ भूषथो॒ माध्वी॒ मम᳚ श्रुतं॒ हव᳚म् ॥",
          "begin": 6.248,
          "end": 13.68
        }
      ]
    },
    {
      "id": "5.75.9",
      "mandala": 5,
      "sukta": 75,
      "rik": 9,
      "padas": [
        {
          "text": "अभू᳚दु॒षा रुश᳚त्पशु॒राग्निर᳚धाय्यृ॒त्वियः᳚ ।",
          "begin": 0.0,
          "end": 4.882
        },
        {
          "text": "अयो᳚जि वां वृषण्वसू॒ रथो᳚ दस्रा॒वम᳚र्त्यो॒ माध्वी॒ मम᳚ श्रुतं॒ हव᳚म् ॥",
          "begin": 4.882,
          "end": 18.12
        }
      ]
    }
  ]
}