{
  "mandala": 5,
  "sukta": 47,
  "verses": [
    {
      "id": "5.47.1",
      "mandala": 5,
      "sukta": 47,
      "rik": 1,
      "padas": [
        {
          "text": "प्र॒यु॒ञ्ज॒ती दि॒व ए᳚ति ब्रुवा॒णा म॒ही मा॒ता दु᳚हि॒तुर्बो॒धय᳚न्ती ।",
          "begin": 0.0,
          "end": 8.228
        },
        {
          "text": "आ॒विवा᳚सन्ती युव॒तिर्म᳚नी॒षा पि॒तृभ्य॒ आ सद᳚ने॒ जोहु᳚वाना ॥",
          "begin": 8.228,
          "end": 14.88
        }
      ]
    },
    {
      "id": "5.47.2",
      "mandala": 5,
      "sukta": 47,
      "rik": 2,
      "padas": [
        {
          "text": "अ॒जि॒रास॒स्तद᳚प॒ ईय᳚माना आतस्थि॒वांसो᳚ अ॒मृत᳚स्य॒ नाभि᳚म् ।",
          "begin": 0.0,
          "end": 8.651
        },
        {
          "text": "अ॒न॒न्तास᳚ उ॒रवो᳚ वि॒श्वतः᳚ सीं॒ परि॒ द्यावा᳚पृथि॒वी य᳚न्ति॒ पन्था᳚ः ॥",
          "begin": 8.651,
          "end": 17.2
        }
      ]
    },
    {
      "id": "5.47.3",
      "mandala": 5,
      "sukta": 47,
      "rik": 3,
      "padas": [
        {
          "text": "उ॒क्षा स᳚मु॒द्रो अ᳚रु॒षः सु᳚प॒र्णः पूर्व᳚स्य॒ योनिं᳚ पि॒तुरा वि᳚वेश ।",
          "begin": 0.0,
          "end": 7.491
        },
        {
          "text": "मध्ये᳚ दि॒वो निहि᳚त॒ः पृश्नि॒रश्मा॒ वि च᳚क्रमे॒ रज᳚सस्पा॒त्यन्तौ᳚ ॥",
          "begin": 7.491,
          "end": 15.56
        }
      ]
    },
    {
      "id": "5.47.4",
      "mandala": 5,
      "sukta": 47,
      "rik": 4,
      "padas": [
        {
          "text": "च॒त्वार᳚ ईं बिभ्रति क्षेम॒यन्तो॒ दश॒ गर्भं᳚ च॒रसे᳚ धापयन्ते ।",
          "begin": 0.0,
          "end": 7.846
        },
        {
          "text": "त्रि॒धात᳚वः पर॒मा अ᳚स्य॒ गावो᳚ दि॒वश्च᳚रन्ति॒ परि᳚ स॒द्यो अन्ता᳚न् ॥",
          "begin": 7.846,
          "end": 15.4
        }
      ]
    },
    {
      "id": "5.47.5",
      "mandala": 5,
      "sukta": 47,
      "rik": 5,
      "padas": [
        {
          "text": "इ॒दं वपु᳚र्नि॒वच᳚नं जनास॒श्चर᳚न्ति॒ यन्न॒द्य᳚स्त॒स्थुरापः᳚ ।",
          "begin": 0.0,
          "end": 8.477
        },
        {
          "text": "द्वे यदीं᳚ बिभृ॒तो मा॒तुर॒न्ये इ॒हेह᳚ जा॒ते य॒म्या॒३॒᳚ सब᳚न्धू ॥",
          "begin": 8.477,
          "end": 17.32
        }
      ]
    },
    {
      "id": "5.47.6",
      "mandala": 5,
      "sukta": 47,
      "rik": 6,
      "padas": [
        {
          "text": "वि त᳚न्वते॒ धियो᳚ अस्मा॒ अपां᳚सि॒ वस्त्रा᳚ पु॒त्राय᳚ मा॒तरो᳚ वयन्ति ।",
          "begin": 0.0,
          "end": 9.077
        },
        {
          "text": "उ॒प॒प्र॒क्षे वृष᳚णो॒ मोद᳚माना दि॒वस्प॒था व॒ध्वो᳚ य॒न्त्यच्छ᳚ ॥",
          "begin": 9.077,
          "end": 16.08
        }
      ]
    },
    {
      "id": "5.47.7",
      "mandala": 5,
      "sukta": 47,
      "rik": 7,
      "padas": [
        {
          "text": "तद᳚स्तु मित्रावरुणा॒ तद᳚ग्ने॒ शं योर॒स्मभ्य᳚मि॒दम᳚स्तु श॒स्तम् ।",
          "begin": 0.0,
          "end": 7.01
        },
        {
          "text": "अ॒शी॒महि᳚ गा॒धमु॒त प्र᳚ति॒ष्ठां नमो᳚ दि॒वे बृ᳚ह॒ते साद᳚नाय ॥",
          "begin": 7.01,
          "end": 15.56
        }
      ]
    }
  ]
}