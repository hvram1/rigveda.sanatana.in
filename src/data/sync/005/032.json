{
  "mandala": 5,
  "sukta": 32,
  "verses": [
    {
      "id": "5.32.1",
      "mandala": 5,
      "sukta": 32,
      "rik": 1,
      "padas": [
        {
          "text": "अद᳚र्द॒रुत्स॒मसृ᳚जो॒ वि खानि॒ त्वम᳚र्ण॒वान्ब᳚द्बधा॒नाँ अ᳚रम्णाः ।",
          "begin": 0.0,
          "end": 9.893
        },
        {
          "text": "म॒हान्त᳚मिन्द्र॒ पर्व᳚तं॒ वि यद्वः सृ॒जो वि धारा॒ अव᳚ दान॒वं ह᳚न् ॥",
          "begin": 9.893,
          "end": 17.24
        }
      ]
    },
    {
      "id": "5.32.2",
      "mandala": 5,
      "sukta": 32,
      "rik": 2,
      "padas": [
        {
          "text": "त्वमुत्साँ᳚ ऋ॒तुभि᳚र्बद्बधा॒नाँ अरं᳚ह॒ ऊध॒ः पर्व᳚तस्य वज्रिन् ।",
          "begin": 0.0,
          "end": 8.631
        },
        {
          "text": "अहिं᳚ चिदुग्र॒ प्रयु᳚तं॒ शया᳚नं जघ॒न्वाँ इ᳚न्द्र॒ तवि᳚षीमधत्थाः ॥",
          "begin": 8.631,
          "end": 16.68
        }
      ]
    },
    {
      "id": "5.32.3",
      "mandala": 5,
      "sukta": 32,
      "rik": 3,
      "padas": [
        {
          "text": "त्यस्य᳚ चिन्मह॒तो निर्मृ॒गस्य॒ वध᳚र्जघान॒ तवि᳚षीभि॒रिन्द्र᳚ः ।",
          "begin": 0.0,
          "end": 7.153
        },
        {
          "text": "य एक॒ इद᳚प्र॒तिर्मन्य᳚मान॒ आद᳚स्माद॒न्यो अ᳚जनिष्ट॒ तव्या᳚न् ॥",
          "begin": 7.153,
          "end": 14.12
        }
      ]
    },
    {
      "id": "5.32.4",
      "mandala": 5,
      "sukta": 32,
      "rik": 4,
      "padas": [
        {
          "text": "त्यं चि᳚देषां स्व॒धया॒ मद᳚न्तं मि॒हो नपा᳚तं सु॒वृधं᳚ तमो॒गाम् ।",
          "begin": 0.0,
          "end": 8.46
        },
        {
          "text": "वृष᳚प्रभर्मा दान॒वस्य॒ भामं॒ वज्रे᳚ण व॒ज्री नि ज᳚घान॒ शुष्ण᳚म् ॥",
          "begin": 8.46,
          "end": 15.96
        }
      ]
    },
    {
      "id": "5.32.5",
      "mandala": 5,
      "sukta": 32,
      "rik": 5,
      "padas": [
        {
          "text": "त्यं चि᳚दस्य॒ क्रतु᳚भि॒र्निष᳚त्तमम॒र्मणो᳚ वि॒ददिद᳚स्य॒ मर्म᳚ ।",
          "begin": 0.0,
          "end": 7.258
        },
        {
          "text": "यदीं᳚ सुक्षत्र॒ प्रभृ᳚ता॒ मद᳚स्य॒ युयु᳚त्सन्तं॒ तम᳚सि ह॒र्म्ये धाः ॥",
          "begin": 7.258,
          "end": 14.0
        }
      ]
    },
    {
      "id": "5.32.6",
      "mandala": 5,
      "sukta": 32,
      "rik": 6,
      "padas": [
        {
          "text": "त्यं चि᳚दि॒त्था क᳚त्प॒यं शया᳚नमसू॒र्ये तम᳚सि वावृधा॒नम् ।",
          "begin": 0.0,
          "end": 7.138
        },
        {
          "text": "तं चि᳚न्मन्दा॒नो वृ᳚ष॒भः सु॒तस्यो॒च्चैरिन्द्रो᳚ अप॒गूर्या᳚ जघान ॥",
          "begin": 7.138,
          "end": 15.8
        }
      ]
    },
    {
      "id": "5.32.7",
      "mandala": 5,
      "sukta": 32,
      "rik": 7,
      "padas": [
        {
          "text": "उद्यदिन्द्रो᳚ मह॒ते दा᳚न॒वाय॒ वध॒र्यमि᳚ष्ट॒ सहो॒ अप्र᳚तीतम् ।",
          "begin": 0.0,
          "end": 8.414
        },
        {
          "text": "यदीं॒ वज्र᳚स्य॒ प्रभृ᳚तौ द॒दाभ॒ विश्व᳚स्य ज॒न्तोर᳚ध॒मं च᳚कार ॥",
          "begin": 8.414,
          "end": 14.88
        }
      ]
    },
    {
      "id": "5.32.8",
      "mandala": 5,
      "sukta": 32,
      "rik": 8,
      "padas": [
        {
          "text": "त्यं चि॒दर्णं᳚ मधु॒पं शया᳚नमसि॒न्वं व॒व्रं मह्याद᳚दु॒ग्रः ।",
          "begin": 0.0,
          "end": 8.328
        },
        {
          "text": "अ॒पाद᳚म॒त्रं म᳚ह॒ता व॒धेन॒ नि दु᳚र्यो॒ण आ᳚वृणङ्मृ॒ध्रवा᳚चम् ॥",
          "begin": 8.328,
          "end": 15.8
        }
      ]
    },
    {
      "id": "5.32.9",
      "mandala": 5,
      "sukta": 32,
      "rik": 9,
      "padas": [
        {
          "text": "को अ᳚स्य॒ शुष्मं॒ तवि᳚षीं वरात॒ एको॒ धना᳚ भरते॒ अप्र᳚तीतः ।",
          "begin": 0.0,
          "end": 8.868
        },
        {
          "text": "इ॒मे चि᳚दस्य॒ ज्रय᳚सो॒ नु दे॒वी इन्द्र॒स्यौज᳚सो भि॒यसा᳚ जिहाते ॥",
          "begin": 8.868,
          "end": 16.24
        }
      ]
    },
    {
      "id": "5.32.10",
      "mandala": 5,
      "sukta": 32,
      "rik": 10,
      "padas": [
        {
          "text": "न्य᳚स्मै दे॒वी स्वधि᳚तिर्जिहीत॒ इन्द्रा᳚य गा॒तुरु᳚श॒तीव᳚ येमे ।",
          "begin": 0.0,
          "end": 8.024
        },
        {
          "text": "सं यदोजो᳚ यु॒वते॒ विश्व᳚माभि॒रनु᳚ स्व॒धाव्ने᳚ क्षि॒तयो᳚ नमन्त ॥",
          "begin": 8.024,
          "end": 15.72
        }
      ]
    },
    {
      "id": "5.32.11",
      "mandala": 5,
      "sukta": 32,
      "rik": 11,
      "padas": [
        {
          "text": "एकं॒ नु त्वा॒ सत्प᳚तिं॒ पाञ्च᳚जन्यं जा॒तं शृ᳚णोमि य॒शसं॒ जने᳚षु ।",
          "begin": 0.0,
          "end": 8.731
        },
        {
          "text": "तं मे᳚ जगृभ्र आ॒शसो॒ नवि᳚ष्ठं दो॒षा वस्तो॒र्हव᳚मानास॒ इन्द्र᳚म् ॥",
          "begin": 8.731,
          "end": 16.28
        }
      ]
    },
    {
      "id": "5.32.12",
      "mandala": 5,
      "sukta": 32,
      "rik": 12,
      "padas": [
        {
          "text": "ए॒वा हि त्वामृ᳚तु॒था या॒तय᳚न्तं म॒घा विप्रे᳚भ्यो॒ दद᳚तं शृ॒णोमि᳚ ।",
          "begin": 0.0,
          "end": 8.849
        },
        {
          "text": "किं ते᳚ ब्र॒ह्माणो᳚ गृहते॒ सखा᳚यो॒ ये त्वा॒या नि᳚द॒धुः काम᳚मिन्द्र ॥",
          "begin": 8.849,
          "end": 17.08
        }
      ]
    }
  ]
}