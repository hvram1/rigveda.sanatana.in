{
  "mandala": 3,
  "sukta": 61,
  "verses": [
    {
      "id": "3.61.1",
      "mandala": 3,
      "sukta": 61,
      "rik": 1,
      "padas": [
        {
          "text": "उषो॒ वाजे᳚न वाजिनि॒ प्रचे᳚ता॒ः स्तोमं᳚ जुषस्व गृण॒तो म᳚घोनि ।",
          "begin": 0.0,
          "end": 10.122
        },
        {
          "text": "पु॒रा॒णी दे᳚वि युव॒तिः पुरं᳚धि॒रनु᳚ व्र॒तं च᳚रसि विश्ववारे ॥",
          "begin": 10.122,
          "end": 17.6
        }
      ]
    },
    {
      "id": "3.61.2",
      "mandala": 3,
      "sukta": 61,
      "rik": 2,
      "padas": [
        {
          "text": "उषो᳚ दे॒व्यम᳚र्त्या॒ वि भा᳚हि च॒न्द्रर᳚था सू॒नृता᳚ ई॒रय᳚न्ती ।",
          "begin": 0.0,
          "end": 10.533
        },
        {
          "text": "आ त्वा᳚ वहन्तु सु॒यमा᳚सो॒ अश्वा॒ हिर᳚ण्यवर्णां पृथु॒पाज᳚सो॒ ये ॥",
          "begin": 10.533,
          "end": 18.12
        }
      ]
    },
    {
      "id": "3.61.3",
      "mandala": 3,
      "sukta": 61,
      "rik": 3,
      "padas": [
        {
          "text": "उषः᳚ प्रती॒ची भुव᳚नानि॒ विश्वो॒र्ध्वा ति᳚ष्ठस्य॒मृत᳚स्य के॒तुः ।",
          "begin": 0.0,
          "end": 7.833
        },
        {
          "text": "स॒मा॒नमर्थं᳚ चरणी॒यमा᳚ना च॒क्रमि᳚व नव्य॒स्या व᳚वृत्स्व ॥",
          "begin": 7.833,
          "end": 14.72
        }
      ]
    },
    {
      "id": "3.61.4",
      "mandala": 3,
      "sukta": 61,
      "rik": 4,
      "padas": [
        {
          "text": "अव॒ स्यूमे᳚व चिन्व॒ती म॒घोन्यु॒षा या᳚ति॒ स्वस᳚रस्य॒ पत्नी᳚ ।",
          "begin": 0.0,
          "end": 8.014
        },
        {
          "text": "स्व१॒᳚र्जन᳚न्ती सु॒भगा᳚ सु॒दंसा॒ आन्ता᳚द्दि॒वः प᳚प्रथ॒ आ पृ᳚थि॒व्याः ॥",
          "begin": 8.014,
          "end": 18.72
        }
      ]
    },
    {
      "id": "3.61.5",
      "mandala": 3,
      "sukta": 61,
      "rik": 5,
      "padas": [
        {
          "text": "अच्छा᳚ वो दे॒वीमु॒षसं᳚ विभा॒तीं प्र वो᳚ भरध्वं॒ नम᳚सा सुवृ॒क्तिम् ।",
          "begin": 0.0,
          "end": 9.725
        },
        {
          "text": "ऊ॒र्ध्वं म᳚धु॒धा दि॒वि पाजो᳚ अश्रे॒त्प्र रो᳚च॒ना रु᳚रुचे र॒ण्वसं᳚दृक् ॥",
          "begin": 9.725,
          "end": 18.56
        }
      ]
    },
    {
      "id": "3.61.6",
      "mandala": 3,
      "sukta": 61,
      "rik": 6,
      "padas": [
        {
          "text": "ऋ॒ताव᳚री दि॒वो अ॒र्कैर᳚बो॒ध्या रे॒वती॒ रोद᳚सी चि॒त्रम᳚स्थात् ।",
          "begin": 0.0,
          "end": 9.185
        },
        {
          "text": "आ॒य॒तीम᳚ग्न उ॒षसं᳚ विभा॒तीं वा॒ममे᳚षि॒ द्रवि᳚णं॒ भिक्ष᳚माणः ॥",
          "begin": 9.185,
          "end": 16.72
        }
      ]
    },
    {
      "id": "3.61.7",
      "mandala": 3,
      "sukta": 61,
      "rik": 7,
      "padas": [
        {
          "text": "ऋ॒तस्य᳚ बु॒ध्न उ॒षसा᳚मिष॒ण्यन्वृषा᳚ म॒ही रोद᳚सी॒ आ वि᳚वेश ।",
          "begin": 0.0,
          "end": 7.685
        },
        {
          "text": "म॒ही मि॒त्रस्य॒ वरु᳚णस्य मा॒या च॒न्द्रेव᳚ भा॒नुं वि द᳚धे पुरु॒त्रा ॥",
          "begin": 7.685,
          "end": 16.96
        }
      ]
    }
  ]
}