{
  "mandala": 3,
  "sukta": 1,
  "verses": [
    {
      "id": "3.1.1",
      "mandala": 3,
      "sukta": 1,
      "rik": 1,
      "padas": [
        {
          "text": "सोम᳚स्य मा त॒वसं॒ वक्ष्य᳚ग्ने॒ वह्निं᳚ चकर्थ वि॒दथे॒ यज᳚ध्यै ।",
          "begin": 0.0,
          "end": 8.758
        },
        {
          "text": "दे॒वाँ अच्छा॒ दीद्य᳚द्यु॒ञ्जे अद्रिं᳚ शमा॒ये अ᳚ग्ने त॒न्वं᳚ जुषस्व ॥",
          "begin": 8.758,
          "end": 18.08
        }
      ]
    },
    {
      "id": "3.1.2",
      "mandala": 3,
      "sukta": 1,
      "rik": 2,
      "padas": [
        {
          "text": "प्राञ्चं᳚ य॒ज्ञं च᳚कृम॒ वर्ध᳚तां॒ गीः स॒मिद्भि᳚र॒ग्निं नम᳚सा दुवस्यन् ।",
          "begin": 0.0,
          "end": 9.756
        },
        {
          "text": "दि॒वः श᳚शासुर्वि॒दथा᳚ कवी॒नां गृत्सा᳚य चित्त॒वसे᳚ गा॒तुमी᳚षुः ॥",
          "begin": 9.756,
          "end": 18.44
        }
      ]
    },
    {
      "id": "3.1.3",
      "mandala": 3,
      "sukta": 1,
      "rik": 3,
      "padas": [
        {
          "text": "मयो᳚ दधे॒ मेधि᳚रः पू॒तद᳚क्षो दि॒वः सु॒बन्धु᳚र्ज॒नुषा᳚ पृथि॒व्याः ।",
          "begin": 0.0,
          "end": 8.77
        },
        {
          "text": "अवि᳚न्दन्नु दर्श॒तम॒प्स्व१॒᳚न्तर्दे॒वासो᳚ अ॒ग्निम॒पसि॒ स्वसॄ᳚णाम् ॥",
          "begin": 8.77,
          "end": 17.96
        }
      ]
    },
    {
      "id": "3.1.4",
      "mandala": 3,
      "sukta": 1,
      "rik": 4,
      "padas": [
        {
          "text": "अव᳚र्धयन्त्सु॒भगं᳚ स॒प्त य॒ह्वीः श्वे॒तं ज᳚ज्ञा॒नम᳚रु॒षं म᳚हि॒त्वा ।",
          "begin": 0.0,
          "end": 8.92
        },
        {
          "text": "शिशुं॒ न जा॒तम॒भ्या᳚रु॒रश्वा᳚ दे॒वासो᳚ अ॒ग्निं जनि᳚मन्वपुष्यन् ॥",
          "begin": 8.92,
          "end": 17.4
        }
      ]
    },
    {
      "id": "3.1.5",
      "mandala": 3,
      "sukta": 1,
      "rik": 5,
      "padas": [
        {
          "text": "शु॒क्रेभि॒रङ्गै॒ रज᳚ आतत॒न्वान्क्रतुं᳚ पुना॒नः क॒विभि᳚ः प॒वित्रै᳚ः ।",
          "begin": 0.0,
          "end": 9.44
        },
        {
          "text": "शो॒चिर्वसा᳚न॒ः पर्यायु᳚र॒पां श्रियो᳚ मिमीते बृह॒तीरनू᳚नाः ॥",
          "begin": 9.44,
          "end": 17.92
        }
      ]
    },
    {
      "id": "3.1.6",
      "mandala": 3,
      "sukta": 1,
      "rik": 6,
      "padas": [
        {
          "text": "व॒व्राजा᳚ सी॒मन᳚दती॒रद᳚ब्धा दि॒वो य॒ह्वीरव᳚साना॒ अन᳚ग्नाः ।",
          "begin": 0.0,
          "end": 9.281
        },
        {
          "text": "सना॒ अत्र᳚ युव॒तय॒ः सयो᳚नी॒रेकं॒ गर्भं᳚ दधिरे स॒प्त वाणी᳚ः ॥",
          "begin": 9.281,
          "end": 17.96
        }
      ]
    },
    {
      "id": "3.1.7",
      "mandala": 3,
      "sukta": 1,
      "rik": 7,
      "padas": [
        {
          "text": "स्ती॒र्णा अ᳚स्य सं॒हतो᳚ वि॒श्वरू᳚पा घृ॒तस्य॒ योनौ᳚ स्र॒वथे॒ मधू᳚नाम् ।",
          "begin": 0.0,
          "end": 10.816
        },
        {
          "text": "अस्थु॒रत्र᳚ धे॒नव॒ः पिन्व᳚माना म॒ही द॒स्मस्य᳚ मा॒तरा᳚ समी॒ची ॥",
          "begin": 10.816,
          "end": 18.36
        }
      ]
    },
    {
      "id": "3.1.8",
      "mandala": 3,
      "sukta": 1,
      "rik": 8,
      "padas": [
        {
          "text": "ब॒भ्रा॒णः सू᳚नो सहसो॒ व्य᳚द्यौ॒द्दधा᳚नः शु॒क्रा र᳚भ॒सा वपूं᳚षि ।",
          "begin": 0.0,
          "end": 9.66
        },
        {
          "text": "श्चोत᳚न्ति॒ धारा॒ मधु᳚नो घृ॒तस्य॒ वृषा॒ यत्र᳚ वावृ॒धे काव्ये᳚न ॥",
          "begin": 9.66,
          "end": 17.76
        }
      ]
    },
    {
      "id": "3.1.9",
      "mandala": 3,
      "sukta": 1,
      "rik": 9,
      "padas": [
        {
          "text": "पि॒तुश्चि॒दूध᳚र्ज॒नुषा᳚ विवेद॒ व्य᳚स्य॒ धारा᳚ असृज॒द्वि धेना᳚ः ।",
          "begin": 0.0,
          "end": 8.988
        },
        {
          "text": "गुहा॒ चर᳚न्तं॒ सखि᳚भिः शि॒वेभि᳚र्दि॒वो य॒ह्वीभि॒र्न गुहा᳚ बभूव ॥",
          "begin": 8.988,
          "end": 16.76
        }
      ]
    },
    {
      "id": "3.1.10",
      "mandala": 3,
      "sukta": 1,
      "rik": 10,
      "padas": [
        {
          "text": "पि॒तुश्च॒ गर्भं᳚ जनि॒तुश्च᳚ बभ्रे पू॒र्वीरेको᳚ अधय॒त्पीप्या᳚नाः ।",
          "begin": 0.0,
          "end": 9.859
        },
        {
          "text": "वृष्णे᳚ स॒पत्नी॒ शुच᳚ये॒ सब᳚न्धू उ॒भे अ᳚स्मै मनु॒ष्ये॒३॒᳚ नि पा᳚हि ॥",
          "begin": 9.859,
          "end": 21.4
        }
      ]
    },
    {
      "id": "3.1.11",
      "mandala": 3,
      "sukta": 1,
      "rik": 11,
      "padas": [
        {
          "text": "उ॒रौ म॒हाँ अ᳚निबा॒धे व᳚व॒र्धापो᳚ अ॒ग्निं य॒शस॒ः सं हि पू॒र्वीः ।",
          "begin": 0.0,
          "end": 9.367
        },
        {
          "text": "ऋ॒तस्य॒ योना᳚वशय॒द्दमू᳚ना जामी॒नाम॒ग्निर॒पसि॒ स्वसॄ᳚णाम् ॥",
          "begin": 9.367,
          "end": 17.4
        }
      ]
    },
    {
      "id": "3.1.12",
      "mandala": 3,
      "sukta": 1,
      "rik": 12,
      "padas": [
        {
          "text": "अ॒क्रो न ब॒भ्रिः स᳚मि॒थे म॒हीनां᳚ दिदृ॒क्षेयः᳚ सू॒नवे॒ भाऋ᳚जीकः ।",
          "begin": 0.0,
          "end": 8.279
        },
        {
          "text": "उदु॒स्रिया॒ जनि᳚ता॒ यो ज॒जाना॒पां गर्भो॒ नृत᳚मो य॒ह्वो अ॒ग्निः ॥",
          "begin": 8.279,
          "end": 15.6
        }
      ]
    },
    {
      "id": "3.1.13",
      "mandala": 3,
      "sukta": 1,
      "rik": 13,
      "padas": [
        {
          "text": "अ॒पां गर्भं᳚ दर्श॒तमोष᳚धीनां॒ वना᳚ जजान सु॒भगा॒ विरू᳚पम् ।",
          "begin": 0.0,
          "end": 9.181
        },
        {
          "text": "दे॒वास᳚श्चि॒न्मन᳚सा॒ सं हि ज॒ग्मुः पनि᳚ष्ठं जा॒तं त॒वसं᳚ दुवस्यन् ॥",
          "begin": 9.181,
          "end": 17.28
        }
      ]
    },
    {
      "id": "3.1.14",
      "mandala": 3,
      "sukta": 1,
      "rik": 14,
      "padas": [
        {
          "text": "बृ॒हन्त॒ इद्भा॒नवो॒ भाऋ᳚जीकम॒ग्निं स᳚चन्त वि॒द्युतो॒ न शु॒क्राः ।",
          "begin": 0.0,
          "end": 8.276
        },
        {
          "text": "गुहे᳚व वृ॒द्धं सद᳚सि॒ स्वे अ॒न्तर᳚पा॒र ऊ॒र्वे अ॒मृतं॒ दुहा᳚नाः ॥",
          "begin": 8.276,
          "end": 16.92
        }
      ]
    },
    {
      "id": "3.1.15",
      "mandala": 3,
      "sukta": 1,
      "rik": 15,
      "padas": [
        {
          "text": "ईळे᳚ च त्वा॒ यज᳚मानो ह॒विर्भि॒रीळे᳚ सखि॒त्वं सु᳚म॒तिं निका᳚मः ।",
          "begin": 0.0,
          "end": 9.298
        },
        {
          "text": "दे॒वैरवो᳚ मिमीहि॒ सं ज᳚रि॒त्रे रक्षा᳚ च नो॒ दम्ये᳚भि॒रनी᳚कैः ॥",
          "begin": 9.298,
          "end": 18.68
        }
      ]
    },
    {
      "id": "3.1.16",
      "mandala": 3,
      "sukta": 1,
      "rik": 16,
      "padas": [
        {
          "text": "उ॒प॒क्षे॒तार॒स्तव᳚ सुप्रणी॒ते॑ग्ने॒ विश्वा᳚नि॒ धन्या॒ दधा᳚नाः ।",
          "begin": 0.0,
          "end": 9.049
        },
        {
          "text": "सु॒रेत᳚सा॒ श्रव᳚सा॒ तुञ्ज᳚माना अ॒भि ष्या᳚म पृतना॒यूँरदे᳚वान् ॥",
          "begin": 9.049,
          "end": 17.68
        }
      ]
    },
    {
      "id": "3.1.17",
      "mandala": 3,
      "sukta": 1,
      "rik": 17,
      "padas": [
        {
          "text": "आ दे॒वाना᳚मभवः के॒तुर᳚ग्ने म॒न्द्रो विश्वा᳚नि॒ काव्या᳚नि वि॒द्वान् ।",
          "begin": 0.0,
          "end": 9.758
        },
        {
          "text": "प्रति॒ मर्ताँ᳚ अवासयो॒ दमू᳚ना॒ अनु᳚ दे॒वान्र᳚थि॒रो या᳚सि॒ साध᳚न् ॥",
          "begin": 9.758,
          "end": 18.44
        }
      ]
    },
    {
      "id": "3.1.18",
      "mandala": 3,
      "sukta": 1,
      "rik": 18,
      "padas": [
        {
          "text": "नि दु᳚रो॒णे अ॒मृतो॒ मर्त्या᳚नां॒ राजा᳚ ससाद वि॒दथा᳚नि॒ साध᳚न् ।",
          "begin": 0.0,
          "end": 8.771
        },
        {
          "text": "घृ॒तप्र᳚तीक उर्वि॒या व्य᳚द्यौद॒ग्निर्विश्वा᳚नि॒ काव्या᳚नि वि॒द्वान् ॥",
          "begin": 8.771,
          "end": 17.44
        }
      ]
    },
    {
      "id": "3.1.19",
      "mandala": 3,
      "sukta": 1,
      "rik": 19,
      "padas": [
        {
          "text": "आ नो᳚ गहि स॒ख्येभि᳚ः शि॒वेभि᳚र्म॒हान्म॒हीभि᳚रू॒तिभि᳚ः सर॒ण्यन् ।",
          "begin": 0.0,
          "end": 8.215
        },
        {
          "text": "अ॒स्मे र॒यिं ब᳚हु॒लं संत᳚रुत्रं सु॒वाचं᳚ भा॒गं य॒शसं᳚ कृधी नः ॥",
          "begin": 8.215,
          "end": 16.92
        }
      ]
    },
    {
      "id": "3.1.20",
      "mandala": 3,
      "sukta": 1,
      "rik": 20,
      "padas": [
        {
          "text": "ए॒ता ते᳚ अग्ने॒ जनि᳚मा॒ सना᳚नि॒ प्र पू॒र्व्याय॒ नूत᳚नानि वोचम् ।",
          "begin": 0.0,
          "end": 9.079
        },
        {
          "text": "म॒हान्ति॒ वृष्णे॒ सव᳚ना कृ॒तेमा जन्म᳚ञ्जन्म॒न्निहि᳚तो जा॒तवे᳚दाः ॥",
          "begin": 9.079,
          "end": 17.36
        }
      ]
    },
    {
      "id": "3.1.21",
      "mandala": 3,
      "sukta": 1,
      "rik": 21,
      "padas": [
        {
          "text": "जन्म᳚ञ्जन्म॒न्निहि᳚तो जा॒तवे᳚दा वि॒श्वामि᳚त्रेभिरिध्यते॒ अज᳚स्रः ।",
          "begin": 0.0,
          "end": 9.468
        },
        {
          "text": "तस्य᳚ व॒यं सु᳚म॒तौ य॒ज्ञिय॒स्यापि᳚ भ॒द्रे सौ᳚मन॒से स्या᳚म ॥",
          "begin": 9.468,
          "end": 16.8
        }
      ]
    },
    {
      "id": "3.1.22",
      "mandala": 3,
      "sukta": 1,
      "rik": 22,
      "padas": [
        {
          "text": "इ॒मं य॒ज्ञं स᳚हसाव॒न्त्वं नो᳚ देव॒त्रा धे᳚हि सुक्रतो॒ ररा᳚णः ।",
          "begin": 0.0,
          "end": 7.087
        },
        {
          "text": "प्र यं᳚सि होतर्बृह॒तीरिषो॒ नो॑ग्ने॒ महि॒ द्रवि᳚ण॒मा य᳚जस्व ॥",
          "begin": 7.087,
          "end": 15.84
        }
      ]
    },
    {
      "id": "3.1.23",
      "mandala": 3,
      "sukta": 1,
      "rik": 23,
      "padas": [
        {
          "text": "इळा᳚मग्ने पुरु॒दंसं᳚ स॒निं गोः श᳚श्वत्त॒मं हव᳚मानाय साध ।",
          "begin": 0.0,
          "end": 9.497
        },
        {
          "text": "स्यान्न᳚ः सू॒नुस्तन᳚यो वि॒जावाग्ने॒ सा ते᳚ सुम॒तिर्भू᳚त्व॒स्मे ॥",
          "begin": 9.497,
          "end": 17.68
        }
      ]
    }
  ]
}