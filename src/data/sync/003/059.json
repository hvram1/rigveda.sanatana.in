{
  "mandala": 3,
  "sukta": 59,
  "verses": [
    {
      "id": "3.59.1",
      "mandala": 3,
      "sukta": 59,
      "rik": 1,
      "padas": [
        {
          "text": "मि॒त्रो जना᳚न्यातयति ब्रुवा॒णो मि॒त्रो दा᳚धार पृथि॒वीमु॒त द्याम् ।",
          "begin": 0.0,
          "end": 9.765
        },
        {
          "text": "मि॒त्रः कृ॒ष्टीरनि᳚मिषा॒भि च᳚ष्टे मि॒त्राय᳚ ह॒व्यं घृ॒तव᳚ज्जुहोत ॥",
          "begin": 9.765,
          "end": 17.52
        }
      ]
    },
    {
      "id": "3.59.2",
      "mandala": 3,
      "sukta": 59,
      "rik": 2,
      "padas": [
        {
          "text": "प्र स मि᳚त्र॒ मर्तो᳚ अस्तु॒ प्रय᳚स्वा॒न्यस्त᳚ आदित्य॒ शिक्ष᳚ति व्र॒तेन᳚ ।",
          "begin": 0.0,
          "end": 9.326
        },
        {
          "text": "न ह᳚न्यते॒ न जी᳚यते॒ त्वोतो॒ नैन॒मंहो᳚ अश्नो॒त्यन्ति᳚तो॒ न दू॒रात् ॥",
          "begin": 9.326,
          "end": 18.44
        }
      ]
    },
    {
      "id": "3.59.3",
      "mandala": 3,
      "sukta": 59,
      "rik": 3,
      "padas": [
        {
          "text": "अ॒न॒मी॒वास॒ इळ᳚या॒ मद᳚न्तो मि॒तज्ञ᳚वो॒ वरि᳚म॒न्ना पृ᳚थि॒व्याः ।",
          "begin": 0.0,
          "end": 8.804
        },
        {
          "text": "आ॒दि॒त्यस्य᳚ व्र॒तमु᳚पक्षि॒यन्तो᳚ व॒यं मि॒त्रस्य᳚ सुम॒तौ स्या᳚म ॥",
          "begin": 8.804,
          "end": 16.68
        }
      ]
    },
    {
      "id": "3.59.4",
      "mandala": 3,
      "sukta": 59,
      "rik": 4,
      "padas": [
        {
          "text": "अ॒यं मि॒त्रो न᳚म॒स्य᳚ः सु॒शेवो॒ राजा᳚ सुक्ष॒त्रो अ᳚जनिष्ट वे॒धाः ।",
          "begin": 0.0,
          "end": 9.22
        },
        {
          "text": "तस्य᳚ व॒यं सु᳚म॒तौ य॒ज्ञिय॒स्यापि᳚ भ॒द्रे सौ᳚मन॒से स्या᳚म ॥",
          "begin": 9.22,
          "end": 16.76
        }
      ]
    },
    {
      "id": "3.59.5",
      "mandala": 3,
      "sukta": 59,
      "rik": 5,
      "padas": [
        {
          "text": "म॒हाँ आ᳚दि॒त्यो नम᳚सोप॒सद्यो᳚ यात॒यज्ज᳚नो गृण॒ते सु॒शेवः᳚ ।",
          "begin": 0.0,
          "end": 8.314
        },
        {
          "text": "तस्मा᳚ ए॒तत्पन्य᳚तमाय॒ जुष्ट᳚म॒ग्नौ मि॒त्राय᳚ ह॒विरा जु᳚होत ॥",
          "begin": 8.314,
          "end": 17.24
        }
      ]
    },
    {
      "id": "3.59.6",
      "mandala": 3,
      "sukta": 59,
      "rik": 6,
      "padas": [
        {
          "text": "मि॒त्रस्य᳚ चर्षणी॒धृतो॑वो᳚ दे॒वस्य᳚ सान॒सि ।",
          "begin": 0.0,
          "end": 6.723
        },
        {
          "text": "द्यु॒म्नं चि॒त्रश्र᳚वस्तमम् ॥",
          "begin": 6.723,
          "end": 10.04
        }
      ]
    },
    {
      "id": "3.59.7",
      "mandala": 3,
      "sukta": 59,
      "rik": 7,
      "padas": [
        {
          "text": "अ॒भि यो म᳚हि॒ना दिवं᳚ मि॒त्रो ब॒भूव᳚ स॒प्रथा᳚ः ।",
          "begin": 0.0,
          "end": 7.034
        },
        {
          "text": "अ॒भि श्रवो᳚भिः पृथि॒वीम् ॥",
          "begin": 7.034,
          "end": 10.48
        }
      ]
    },
    {
      "id": "3.59.8",
      "mandala": 3,
      "sukta": 59,
      "rik": 8,
      "padas": [
        {
          "text": "मि॒त्राय॒ पञ्च᳚ येमिरे॒ जना᳚ अ॒भिष्टि᳚शवसे ।",
          "begin": 0.0,
          "end": 6.187
        },
        {
          "text": "स दे॒वान्विश्वा᳚न्बिभर्ति ॥",
          "begin": 6.187,
          "end": 10.32
        }
      ]
    },
    {
      "id": "3.59.9",
      "mandala": 3,
      "sukta": 59,
      "rik": 9,
      "padas": [
        {
          "text": "मि॒त्रो दे॒वेष्वा॒युषु॒ जना᳚य वृ॒क्तब᳚र्हिषे ।",
          "begin": 0.0,
          "end": 7.339
        },
        {
          "text": "इष᳚ इ॒ष्टव्र᳚ता अकः ॥",
          "begin": 7.339,
          "end": 11.88
        }
      ]
    }
  ]
}