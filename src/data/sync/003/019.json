{
  "mandala": 3,
  "sukta": 19,
  "verses": [
    {
      "id": "3.19.1",
      "mandala": 3,
      "sukta": 19,
      "rik": 1,
      "padas": [
        {
          "text": "अ॒ग्निं होता᳚रं॒ प्र वृ᳚णे मि॒येधे॒ गृत्सं᳚ क॒विं वि᳚श्व॒विद॒ममू᳚रम् ।",
          "begin": 0.0,
          "end": 9.735
        },
        {
          "text": "स नो᳚ यक्षद्दे॒वता᳚ता॒ यजी᳚यान्रा॒ये वाजा᳚य वनते म॒घानि᳚ ॥",
          "begin": 9.735,
          "end": 18.64
        }
      ]
    },
    {
      "id": "3.19.2",
      "mandala": 3,
      "sukta": 19,
      "rik": 2,
      "padas": [
        {
          "text": "प्र ते᳚ अग्ने ह॒विष्म᳚तीमिय॒र्म्यच्छा᳚ सुद्यु॒म्नां रा॒तिनीं᳚ घृ॒ताची᳚म् ।",
          "begin": 0.0,
          "end": 8.491
        },
        {
          "text": "प्र॒द॒क्षि॒णिद्दे॒वता᳚तिमुरा॒णः सं रा॒तिभि॒र्वसु᳚भिर्य॒ज्ञम᳚श्रेत् ॥",
          "begin": 8.491,
          "end": 17.52
        }
      ]
    },
    {
      "id": "3.19.3",
      "mandala": 3,
      "sukta": 19,
      "rik": 3,
      "padas": [
        {
          "text": "स तेजी᳚यसा॒ मन᳚सा॒ त्वोत᳚ उ॒त शि᳚क्ष स्वप॒त्यस्य᳚ शि॒क्षोः ।",
          "begin": 0.0,
          "end": 6.746
        },
        {
          "text": "अग्ने᳚ रा॒यो नृत᳚मस्य॒ प्रभू᳚तौ भू॒याम᳚ ते सुष्टु॒तय᳚श्च॒ वस्व᳚ः ॥",
          "begin": 6.746,
          "end": 16.4
        }
      ]
    },
    {
      "id": "3.19.4",
      "mandala": 3,
      "sukta": 19,
      "rik": 4,
      "padas": [
        {
          "text": "भूरी᳚णि॒ हि त्वे द᳚धि॒रे अनी॒काग्ने᳚ दे॒वस्य॒ यज्य᳚वो॒ जना᳚सः ।",
          "begin": 0.0,
          "end": 9.787
        },
        {
          "text": "स आ व᳚ह दे॒वता᳚तिं यविष्ठ॒ शर्धो॒ यद॒द्य दि॒व्यं यजा᳚सि ॥",
          "begin": 9.787,
          "end": 17.32
        }
      ]
    },
    {
      "id": "3.19.5",
      "mandala": 3,
      "sukta": 19,
      "rik": 5,
      "padas": [
        {
          "text": "यत्त्वा॒ होता᳚रम॒नज᳚न्मि॒येधे᳚ निषा॒दय᳚न्तो य॒जथा᳚य दे॒वाः ।",
          "begin": 0.0,
          "end": 9.85
        },
        {
          "text": "स त्वं नो᳚ अग्ने॑वि॒तेह बो॒ध्यधि॒ श्रवां᳚सि धेहि नस्त॒नूषु᳚ ॥",
          "begin": 9.85,
          "end": 18.24
        }
      ]
    }
  ]
}