{
  "mandala": 3,
  "sukta": 32,
  "verses": [
    {
      "id": "3.32.1",
      "mandala": 3,
      "sukta": 32,
      "rik": 1,
      "padas": [
        {
          "text": "इन्द्र॒ सोमं᳚ सोमपते॒ पिबे॒मं माध्यं᳚दिनं॒ सव᳚नं॒ चारु॒ यत्ते᳚ ।",
          "begin": 0.0,
          "end": 10.465
        },
        {
          "text": "प्र॒प्रुथ्या॒ शिप्रे᳚ मघवन्नृजीषिन्वि॒मुच्या॒ हरी᳚ इ॒ह मा᳚दयस्व ॥",
          "begin": 10.465,
          "end": 18.88
        }
      ]
    },
    {
      "id": "3.32.2",
      "mandala": 3,
      "sukta": 32,
      "rik": 2,
      "padas": [
        {
          "text": "गवा᳚शिरं म॒न्थिन᳚मिन्द्र शु॒क्रं पिबा॒ सोमं᳚ ररि॒मा ते॒ मदा᳚य ।",
          "begin": 0.0,
          "end": 7.055
        },
        {
          "text": "ब्र॒ह्म॒कृता॒ मारु᳚तेना ग॒णेन᳚ स॒जोषा᳚ रु॒द्रैस्तृ॒पदा वृ᳚षस्व ॥",
          "begin": 7.055,
          "end": 17.24
        }
      ]
    },
    {
      "id": "3.32.3",
      "mandala": 3,
      "sukta": 32,
      "rik": 3,
      "padas": [
        {
          "text": "ये ते॒ शुष्मं॒ ये तवि᳚षी॒मव᳚र्ध॒न्नर्च᳚न्त इन्द्र म॒रुत᳚स्त॒ ओजः᳚ ।",
          "begin": 0.0,
          "end": 10.041
        },
        {
          "text": "माध्यं᳚दिने॒ सव᳚ने वज्रहस्त॒ पिबा᳚ रु॒द्रेभि॒ः सग᳚णः सुशिप्र ॥",
          "begin": 10.041,
          "end": 17.08
        }
      ]
    },
    {
      "id": "3.32.4",
      "mandala": 3,
      "sukta": 32,
      "rik": 4,
      "padas": [
        {
          "text": "त इन्न्व᳚स्य॒ मधु᳚मद्विविप्र॒ इन्द्र᳚स्य॒ शर्धो᳚ म॒रुतो॒ य आस᳚न् ।",
          "begin": 0.0,
          "end": 8.743
        },
        {
          "text": "येभि᳚र्वृ॒त्रस्ये᳚षि॒तो वि॒वेदा᳚म॒र्मणो॒ मन्य᳚मानस्य॒ मर्म᳚ ॥",
          "begin": 8.743,
          "end": 16.84
        }
      ]
    },
    {
      "id": "3.32.5",
      "mandala": 3,
      "sukta": 32,
      "rik": 5,
      "padas": [
        {
          "text": "म॒नु॒ष्वदि᳚न्द्र॒ सव᳚नं जुषा॒णः पिबा॒ सोमं॒ शश्व᳚ते वी॒र्या᳚य ।",
          "begin": 0.0,
          "end": 9.326
        },
        {
          "text": "स आ व᳚वृत्स्व हर्यश्व य॒ज्ञैः स᳚र॒ण्युभि᳚र॒पो अर्णा᳚ सिसर्षि ॥",
          "begin": 9.326,
          "end": 16.72
        }
      ]
    },
    {
      "id": "3.32.6",
      "mandala": 3,
      "sukta": 32,
      "rik": 6,
      "padas": [
        {
          "text": "त्वम॒पो यद्ध᳚ वृ॒त्रं ज᳚घ॒न्वाँ अत्याँ᳚ इव॒ प्रासृ᳚ज॒ः सर्त॒वाजौ ।",
          "begin": 0.0,
          "end": 8.807
        },
        {
          "text": "शया᳚नमिन्द्र॒ चर᳚ता व॒धेन᳚ वव्रि॒वांसं॒ परि᳚ दे॒वीरदे᳚वम् ॥",
          "begin": 8.807,
          "end": 16.56
        }
      ]
    },
    {
      "id": "3.32.7",
      "mandala": 3,
      "sukta": 32,
      "rik": 7,
      "padas": [
        {
          "text": "यजा᳚म॒ इन्नम᳚सा वृ॒द्धमिन्द्रं᳚ बृ॒हन्त᳚मृ॒ष्वम॒जरं॒ युवा᳚नम् ।",
          "begin": 0.0,
          "end": 8.906
        },
        {
          "text": "यस्य᳚ प्रि॒ये म॒मतु᳚र्य॒ज्ञिय᳚स्य॒ न रोद᳚सी महि॒मानं᳚ म॒माते᳚ ॥",
          "begin": 8.906,
          "end": 16.44
        }
      ]
    },
    {
      "id": "3.32.8",
      "mandala": 3,
      "sukta": 32,
      "rik": 8,
      "padas": [
        {
          "text": "इन्द्र᳚स्य॒ कर्म॒ सुकृ᳚ता पु॒रूणि᳚ व्र॒तानि᳚ दे॒वा न मि᳚नन्ति॒ विश्वे᳚ ।",
          "begin": 0.0,
          "end": 8.427
        },
        {
          "text": "दा॒धार॒ यः पृ᳚थि॒वीं द्यामु॒तेमां ज॒जान॒ सूर्य᳚मु॒षसं᳚ सु॒दंसा᳚ः ॥",
          "begin": 8.427,
          "end": 17.64
        }
      ]
    },
    {
      "id": "3.32.9",
      "mandala": 3,
      "sukta": 32,
      "rik": 9,
      "padas": [
        {
          "text": "अद्रो᳚घ स॒त्यं तव॒ तन्म᳚हि॒त्वं स॒द्यो यज्जा॒तो अपि᳚बो ह॒ सोम᳚म् ।",
          "begin": 0.0,
          "end": 9.656
        },
        {
          "text": "न द्याव᳚ इन्द्र त॒वस᳚स्त॒ ओजो॒ नाहा॒ न मासा᳚ः श॒रदो᳚ वरन्त ॥",
          "begin": 9.656,
          "end": 17.68
        }
      ]
    },
    {
      "id": "3.32.10",
      "mandala": 3,
      "sukta": 32,
      "rik": 10,
      "padas": [
        {
          "text": "त्वं स॒द्यो अ᳚पिबो जा॒त इ᳚न्द्र॒ मदा᳚य॒ सोमं᳚ पर॒मे व्यो᳚मन् ।",
          "begin": 0.0,
          "end": 9.66
        },
        {
          "text": "यद्ध॒ द्यावा᳚पृथि॒वी आवि᳚वेशी॒रथा᳚भवः पू॒र्व्यः का॒रुधा᳚याः ॥",
          "begin": 9.66,
          "end": 19.8
        }
      ]
    },
    {
      "id": "3.32.11",
      "mandala": 3,
      "sukta": 32,
      "rik": 11,
      "padas": [
        {
          "text": "अह॒न्नहिं᳚ परि॒शया᳚न॒मर्ण᳚ ओजा॒यमा᳚नं तुविजात॒ तव्या᳚न् ।",
          "begin": 0.0,
          "end": 10.048
        },
        {
          "text": "न ते᳚ महि॒त्वमनु᳚ भू॒दध॒ द्यौर्यद॒न्यया᳚ स्फि॒ग्या॒३॒᳚ क्षामव᳚स्थाः ॥",
          "begin": 10.048,
          "end": 21.68
        }
      ]
    },
    {
      "id": "3.32.12",
      "mandala": 3,
      "sukta": 32,
      "rik": 12,
      "padas": [
        {
          "text": "य॒ज्ञो हि त᳚ इन्द्र॒ वर्ध᳚नो॒ भूदु॒त प्रि॒यः सु॒तसो᳚मो मि॒येधः᳚ ।",
          "begin": 0.0,
          "end": 7.92
        },
        {
          "text": "य॒ज्ञेन᳚ य॒ज्ञम᳚व य॒ज्ञिय॒ः सन्य॒ज्ञस्ते॒ वज्र᳚महि॒हत्य᳚ आवत् ॥",
          "begin": 7.92,
          "end": 15.56
        }
      ]
    },
    {
      "id": "3.32.13",
      "mandala": 3,
      "sukta": 32,
      "rik": 13,
      "padas": [
        {
          "text": "य॒ज्ञेनेन्द्र॒मव॒सा च᳚क्रे अ॒र्वागैनं᳚ सु॒म्नाय॒ नव्य᳚से ववृत्याम् ।",
          "begin": 0.0,
          "end": 8.892
        },
        {
          "text": "यः स्तोमे᳚भिर्वावृ॒धे पू॒र्व्येभि॒र्यो म᳚ध्य॒मेभि᳚रु॒त नूत᳚नेभिः ॥",
          "begin": 8.892,
          "end": 17.56
        }
      ]
    },
    {
      "id": "3.32.14",
      "mandala": 3,
      "sukta": 32,
      "rik": 14,
      "padas": [
        {
          "text": "वि॒वेष॒ यन्मा᳚ धि॒षणा᳚ ज॒जान॒ स्तवै᳚ पु॒रा पार्या॒दिन्द्र॒मह्न᳚ः ।",
          "begin": 0.0,
          "end": 10.185
        },
        {
          "text": "अंह᳚सो॒ यत्र᳚ पी॒पर॒द्यथा᳚ नो ना॒वेव॒ यान्त᳚मु॒भये᳚ हवन्ते ॥",
          "begin": 10.185,
          "end": 18.24
        }
      ]
    },
    {
      "id": "3.32.15",
      "mandala": 3,
      "sukta": 32,
      "rik": 15,
      "padas": [
        {
          "text": "आपू᳚र्णो अस्य क॒लश॒ः स्वाहा॒ सेक्ते᳚व॒ कोशं᳚ सिसिचे॒ पिब᳚ध्यै ।",
          "begin": 0.0,
          "end": 10.318
        },
        {
          "text": "समु᳚ प्रि॒या आव᳚वृत्र॒न्मदा᳚य प्रदक्षि॒णिद॒भि सोमा᳚स॒ इन्द्र᳚म् ॥",
          "begin": 10.318,
          "end": 18.84
        }
      ]
    },
    {
      "id": "3.32.16",
      "mandala": 3,
      "sukta": 32,
      "rik": 16,
      "padas": [
        {
          "text": "न त्वा᳚ गभी॒रः पु᳚रुहूत॒ सिन्धु॒र्नाद्र᳚य॒ः परि॒ षन्तो᳚ वरन्त ।",
          "begin": 0.0,
          "end": 8.66
        },
        {
          "text": "इ॒त्था सखि᳚भ्य इषि॒तो यदि॒न्द्रा दृ॒ळ्हं चि॒दरु᳚जो॒ गव्य᳚मू॒र्वम् ॥",
          "begin": 8.66,
          "end": 15.64
        }
      ]
    },
    {
      "id": "3.32.17",
      "mandala": 3,
      "sukta": 32,
      "rik": 17,
      "padas": [
        {
          "text": "शु॒नं हु᳚वेम म॒घवा᳚न॒मिन्द्र᳚म॒स्मिन्भरे॒ नृत᳚मं॒ वाज᳚सातौ ।",
          "begin": 0.0,
          "end": 8.234
        },
        {
          "text": "शृ॒ण्वन्त᳚मु॒ग्रमू॒तये᳚ स॒मत्सु॒ घ्नन्तं᳚ वृ॒त्राणि᳚ सं॒जितं॒ धना᳚नाम् ॥",
          "begin": 8.234,
          "end": 18.04
        }
      ]
    }
  ]
}