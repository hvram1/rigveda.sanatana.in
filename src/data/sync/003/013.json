{
  "mandala": 3,
  "sukta": 13,
  "verses": [
    {
      "id": "3.13.1",
      "mandala": 3,
      "sukta": 13,
      "rik": 1,
      "padas": [
        {
          "text": "प्र वो᳚ दे॒वाया॒ग्नये॒ बर्हि᳚ष्ठमर्चास्मै ।",
          "begin": 0.0,
          "end": 7.738
        },
        {
          "text": "गम᳚द्दे॒वेभि॒रा स नो॒ यजि᳚ष्ठो ब॒र्हिरा स᳚दत् ॥",
          "begin": 7.738,
          "end": 12.72
        }
      ]
    },
    {
      "id": "3.13.2",
      "mandala": 3,
      "sukta": 13,
      "rik": 2,
      "padas": [
        {
          "text": "ऋ॒तावा॒ यस्य॒ रोद᳚सी॒ दक्षं॒ सच᳚न्त ऊ॒तयः᳚ ।",
          "begin": 0.0,
          "end": 6.462
        },
        {
          "text": "ह॒विष्म᳚न्त॒स्तमी᳚ळते॒ तं स᳚नि॒ष्यन्तो॑व᳚से ॥",
          "begin": 6.462,
          "end": 12.32
        }
      ]
    },
    {
      "id": "3.13.3",
      "mandala": 3,
      "sukta": 13,
      "rik": 3,
      "padas": [
        {
          "text": "स य॒न्ता विप्र᳚ एषां॒ स य॒ज्ञाना॒मथा॒ हि षः ।",
          "begin": 0.0,
          "end": 5.841
        },
        {
          "text": "अ॒ग्निं तं वो᳚ दुवस्यत॒ दाता॒ यो वनि᳚ता म॒घम् ॥",
          "begin": 5.841,
          "end": 12.0
        }
      ]
    },
    {
      "id": "3.13.4",
      "mandala": 3,
      "sukta": 13,
      "rik": 4,
      "padas": [
        {
          "text": "स न॒ः शर्मा᳚णि वी॒तये॒॑ग्निर्य᳚च्छतु॒ शंत᳚मा ।",
          "begin": 0.0,
          "end": 5.863
        },
        {
          "text": "यतो᳚ नः प्रु॒ष्णव॒द्वसु᳚ दि॒वि क्षि॒तिभ्यो᳚ अ॒प्स्वा ॥",
          "begin": 5.863,
          "end": 12.04
        }
      ]
    },
    {
      "id": "3.13.5",
      "mandala": 3,
      "sukta": 13,
      "rik": 5,
      "padas": [
        {
          "text": "दी॒दि॒वांस॒मपू᳚र्व्यं॒ वस्वी᳚भिरस्य धी॒तिभि᳚ः ।",
          "begin": 0.0,
          "end": 7.0
        },
        {
          "text": "ऋक्वा᳚णो अ॒ग्निमि᳚न्धते॒ होता᳚रं वि॒श्पतिं᳚ वि॒शाम् ॥",
          "begin": 7.0,
          "end": 14.96
        }
      ]
    },
    {
      "id": "3.13.6",
      "mandala": 3,
      "sukta": 13,
      "rik": 6,
      "padas": [
        {
          "text": "उ॒त नो॒ ब्रह्म᳚न्नविष उ॒क्थेषु᳚ देव॒हूत᳚मः ।",
          "begin": 0.0,
          "end": 6.327
        },
        {
          "text": "शं नः᳚ शोचा म॒रुद्वृ॒धो॑ग्ने᳚ सहस्र॒सात᳚मः ॥",
          "begin": 6.327,
          "end": 12.04
        }
      ]
    },
    {
      "id": "3.13.7",
      "mandala": 3,
      "sukta": 13,
      "rik": 7,
      "padas": [
        {
          "text": "नू नो᳚ रास्व स॒हस्र᳚वत्तो॒कव᳚त्पुष्टि॒मद्वसु᳚ ।",
          "begin": 0.0,
          "end": 7.03
        },
        {
          "text": "द्यु॒मद᳚ग्ने सु॒वीर्यं॒ वर्षि᳚ष्ठ॒मनु᳚पक्षितम् ॥",
          "begin": 7.03,
          "end": 13.52
        }
      ]
    }
  ]
}