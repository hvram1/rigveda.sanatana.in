{
  "mandala": 3,
  "sukta": 14,
  "verses": [
    {
      "id": "3.14.1",
      "mandala": 3,
      "sukta": 14,
      "rik": 1,
      "padas": [
        {
          "text": "आ होता᳚ म॒न्द्रो वि॒दथा᳚न्यस्थात्स॒त्यो यज्वा᳚ क॒वित᳚म॒ः स वे॒धाः ।",
          "begin": 0.0,
          "end": 9.707
        },
        {
          "text": "वि॒द्युद्र᳚थ॒ः सह᳚सस्पु॒त्रो अ॒ग्निः शो॒चिष्के᳚शः पृथि॒व्यां पाजो᳚ अश्रेत् ॥",
          "begin": 9.707,
          "end": 19.48
        }
      ]
    },
    {
      "id": "3.14.2",
      "mandala": 3,
      "sukta": 14,
      "rik": 2,
      "padas": [
        {
          "text": "अया᳚मि ते॒ नम᳚उक्तिं जुषस्व॒ ऋता᳚व॒स्तुभ्यं॒ चेत᳚ते सहस्वः ।",
          "begin": 0.0,
          "end": 8.688
        },
        {
          "text": "वि॒द्वाँ आ व᳚क्षि वि॒दुषो॒ नि ष᳚त्सि॒ मध्य॒ आ ब॒र्हिरू॒तये᳚ यजत्र ॥",
          "begin": 8.688,
          "end": 16.24
        }
      ]
    },
    {
      "id": "3.14.3",
      "mandala": 3,
      "sukta": 14,
      "rik": 3,
      "padas": [
        {
          "text": "द्रव᳚तां त उ॒षसा᳚ वा॒जय᳚न्ती॒ अग्ने॒ वात᳚स्य प॒थ्या᳚भि॒रच्छ᳚ ।",
          "begin": 0.0,
          "end": 9.384
        },
        {
          "text": "यत्सी᳚म॒ञ्जन्ति᳚ पू॒र्व्यं ह॒विर्भि॒रा व॒न्धुरे᳚व तस्थतुर्दुरो॒णे ॥",
          "begin": 9.384,
          "end": 17.56
        }
      ]
    },
    {
      "id": "3.14.4",
      "mandala": 3,
      "sukta": 14,
      "rik": 4,
      "padas": [
        {
          "text": "मि॒त्रश्च॒ तुभ्यं॒ वरु᳚णः सह॒स्वो॑ग्ने॒ विश्वे᳚ म॒रुतः᳚ सु॒म्नम᳚र्चन् ।",
          "begin": 0.0,
          "end": 8.482
        },
        {
          "text": "यच्छो॒चिषा᳚ सहसस्पुत्र॒ तिष्ठा᳚ अ॒भि क्षि॒तीः प्र॒थय॒न्त्सूर्यो॒ नॄन् ॥",
          "begin": 8.482,
          "end": 17.52
        }
      ]
    },
    {
      "id": "3.14.5",
      "mandala": 3,
      "sukta": 14,
      "rik": 5,
      "padas": [
        {
          "text": "व॒यं ते᳚ अ॒द्य र᳚रि॒मा हि काम᳚मुत्ता॒नह᳚स्ता॒ नम᳚सोप॒सद्य᳚ ।",
          "begin": 0.0,
          "end": 7.853
        },
        {
          "text": "यजि᳚ष्ठेन॒ मन᳚सा यक्षि दे॒वानस्रे᳚धता॒ मन्म᳚ना॒ विप्रो᳚ अग्ने ॥",
          "begin": 7.853,
          "end": 15.92
        }
      ]
    },
    {
      "id": "3.14.6",
      "mandala": 3,
      "sukta": 14,
      "rik": 6,
      "padas": [
        {
          "text": "त्वद्धि पु᳚त्र सहसो॒ वि पू॒र्वीर्दे॒वस्य॒ यन्त्यू॒तयो॒ वि वाजा᳚ः ।",
          "begin": 0.0,
          "end": 8.049
        },
        {
          "text": "त्वं दे᳚हि सह॒स्रिणं᳚ र॒यिं नो᳚॑द्रो॒घेण॒ वच᳚सा स॒त्यम᳚ग्ने ॥",
          "begin": 8.049,
          "end": 16.04
        }
      ]
    },
    {
      "id": "3.14.7",
      "mandala": 3,
      "sukta": 14,
      "rik": 7,
      "padas": [
        {
          "text": "तुभ्यं᳚ दक्ष कविक्रतो॒ यानी॒मा देव॒ मर्ता᳚सो अध्व॒रे अक᳚र्म ।",
          "begin": 0.0,
          "end": 9.967
        },
        {
          "text": "त्वं विश्व᳚स्य सु॒रथ᳚स्य बोधि॒ सर्वं॒ तद᳚ग्ने अमृत स्वदे॒ह ॥",
          "begin": 9.967,
          "end": 17.76
        }
      ]
    }
  ]
}