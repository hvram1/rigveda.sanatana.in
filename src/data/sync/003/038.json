{
  "mandala": 3,
  "sukta": 38,
  "verses": [
    {
      "id": "3.38.1",
      "mandala": 3,
      "sukta": 38,
      "rik": 1,
      "padas": [
        {
          "text": "अ॒भि तष्टे᳚व दीधया मनी॒षामत्यो॒ न वा॒जी सु॒धुरो॒ जिहा᳚नः ।",
          "begin": 0.0,
          "end": 11.073
        },
        {
          "text": "अ॒भि प्रि॒याणि॒ मर्मृ᳚श॒त्परा᳚णि क॒वीँरि᳚च्छामि सं॒दृशे᳚ सुमे॒धाः ॥",
          "begin": 11.073,
          "end": 19.4
        }
      ]
    },
    {
      "id": "3.38.2",
      "mandala": 3,
      "sukta": 38,
      "rik": 2,
      "padas": [
        {
          "text": "इ॒नोत पृ᳚च्छ॒ जनि᳚मा कवी॒नां म᳚नो॒धृतः᳚ सु॒कृत᳚स्तक्षत॒ द्याम् ।",
          "begin": 0.0,
          "end": 7.393
        },
        {
          "text": "इ॒मा उ᳚ ते प्र॒ण्यो॒३॒᳚ वर्ध᳚माना॒ मनो᳚वाता॒ अध॒ नु धर्म᳚णि ग्मन् ॥",
          "begin": 7.393,
          "end": 19.52
        }
      ]
    },
    {
      "id": "3.38.3",
      "mandala": 3,
      "sukta": 38,
      "rik": 3,
      "padas": [
        {
          "text": "नि षी॒मिदत्र॒ गुह्या॒ दधा᳚ना उ॒त क्ष॒त्राय॒ रोद᳚सी॒ सम᳚ञ्जन् ।",
          "begin": 0.0,
          "end": 9.4
        },
        {
          "text": "सं मात्रा᳚भिर्ममि॒रे ये॒मुरु॒र्वी अ॒न्तर्म॒ही समृ᳚ते॒ धाय᳚से धुः ॥",
          "begin": 9.4,
          "end": 18.2
        }
      ]
    },
    {
      "id": "3.38.4",
      "mandala": 3,
      "sukta": 38,
      "rik": 4,
      "padas": [
        {
          "text": "आ॒तिष्ठ᳚न्तं॒ परि॒ विश्वे᳚ अभूष॒ञ्छ्रियो॒ वसा᳚नश्चरति॒ स्वरो᳚चिः ।",
          "begin": 0.0,
          "end": 9.98
        },
        {
          "text": "म॒हत्तद्वृष्णो॒ असु᳚रस्य॒ नामा वि॒श्वरू᳚पो अ॒मृता᳚नि तस्थौ ॥",
          "begin": 9.98,
          "end": 19.0
        }
      ]
    },
    {
      "id": "3.38.5",
      "mandala": 3,
      "sukta": 38,
      "rik": 5,
      "padas": [
        {
          "text": "असू᳚त॒ पूर्वो᳚ वृष॒भो ज्याया᳚नि॒मा अ᳚स्य शु॒रुधः᳚ सन्ति पू॒र्वीः ।",
          "begin": 0.0,
          "end": 9.702
        },
        {
          "text": "दिवो᳚ नपाता वि॒दथ᳚स्य धी॒भिः क्ष॒त्रं रा᳚जाना प्र॒दिवो᳚ दधाथे ॥",
          "begin": 9.702,
          "end": 19.68
        }
      ]
    },
    {
      "id": "3.38.6",
      "mandala": 3,
      "sukta": 38,
      "rik": 6,
      "padas": [
        {
          "text": "त्रीणि᳚ राजाना वि॒दथे᳚ पु॒रूणि॒ परि॒ विश्वा᳚नि भूषथ॒ः सदां᳚सि ।",
          "begin": 0.0,
          "end": 8.732
        },
        {
          "text": "अप᳚श्य॒मत्र॒ मन᳚सा जग॒न्वान्व्र॒ते ग᳚न्ध॒र्वाँ अपि᳚ वा॒युके᳚शान् ॥",
          "begin": 8.732,
          "end": 18.24
        }
      ]
    },
    {
      "id": "3.38.7",
      "mandala": 3,
      "sukta": 38,
      "rik": 7,
      "padas": [
        {
          "text": "तदिन्न्व᳚स्य वृष॒भस्य᳚ धे॒नोरा नाम᳚भिर्ममिरे॒ सक्म्यं॒ गोः ।",
          "begin": 0.0,
          "end": 8.439
        },
        {
          "text": "अ॒न्यद᳚न्यदसु॒र्यं१॒᳚ वसा᳚ना॒ नि मा॒यिनो᳚ ममिरे रू॒पम᳚स्मिन् ॥",
          "begin": 8.439,
          "end": 17.0
        }
      ]
    },
    {
      "id": "3.38.8",
      "mandala": 3,
      "sukta": 38,
      "rik": 8,
      "padas": [
        {
          "text": "तदिन्न्व᳚स्य सवि॒तुर्नकि᳚र्मे हिर॒ण्ययी᳚म॒मतिं॒ यामशि᳚श्रेत् ।",
          "begin": 0.0,
          "end": 8.904
        },
        {
          "text": "आ सु᳚ष्टु॒ती रोद᳚सी विश्वमि॒न्वे अपी᳚व॒ योषा॒ जनि᳚मानि वव्रे ॥",
          "begin": 8.904,
          "end": 16.84
        }
      ]
    },
    {
      "id": "3.38.9",
      "mandala": 3,
      "sukta": 38,
      "rik": 9,
      "padas": [
        {
          "text": "यु॒वं प्र॒त्नस्य᳚ साधथो म॒हो यद्दैवी᳚ स्व॒स्तिः परि᳚ णः स्यातम् ।",
          "begin": 0.0,
          "end": 8.74
        },
        {
          "text": "गो॒पाजि᳚ह्वस्य त॒स्थुषो॒ विरू᳚पा॒ विश्वे᳚ पश्यन्ति मा॒यिनः᳚ कृ॒तानि᳚ ॥",
          "begin": 8.74,
          "end": 16.92
        }
      ]
    },
    {
      "id": "3.38.10",
      "mandala": 3,
      "sukta": 38,
      "rik": 10,
      "padas": [
        {
          "text": "शु॒नं हु᳚वेम म॒घवा᳚न॒मिन्द्र᳚म॒स्मिन्भरे॒ नृत᳚मं॒ वाज᳚सातौ ।",
          "begin": 0.0,
          "end": 8.496
        },
        {
          "text": "शृ॒ण्वन्त᳚मु॒ग्रमू॒तये᳚ स॒मत्सु॒ घ्नन्तं᳚ वृ॒त्राणि᳚ सं॒जितं॒ धना᳚नाम् ॥",
          "begin": 8.496,
          "end": 18.72
        }
      ]
    }
  ]
}