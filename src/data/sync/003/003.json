{
  "mandala": 3,
  "sukta": 3,
  "verses": [
    {
      "id": "3.3.1",
      "mandala": 3,
      "sukta": 3,
      "rik": 1,
      "padas": [
        {
          "text": "वै॒श्वा॒न॒राय᳚ पृथु॒पाज᳚से॒ विपो॒ रत्ना᳚ विधन्त ध॒रुणे᳚षु॒ गात᳚वे ।",
          "begin": 0.0,
          "end": 8.912
        },
        {
          "text": "अ॒ग्निर्हि दे॒वाँ अ॒मृतो᳚ दुव॒स्यत्यथा॒ धर्मा᳚णि स॒नता॒ न दू᳚दुषत् ॥",
          "begin": 8.912,
          "end": 17.96
        }
      ]
    },
    {
      "id": "3.3.2",
      "mandala": 3,
      "sukta": 3,
      "rik": 2,
      "padas": [
        {
          "text": "अ॒न्तर्दू॒तो रोद᳚सी द॒स्म ई᳚यते॒ होता॒ निष᳚त्तो॒ मनु᳚षः पु॒रोहि᳚तः ।",
          "begin": 0.0,
          "end": 10.387
        },
        {
          "text": "क्षयं᳚ बृ॒हन्तं॒ परि᳚ भूषति॒ द्युभि᳚र्दे॒वेभि᳚र॒ग्निरि᳚षि॒तो धि॒याव᳚सुः ॥",
          "begin": 10.387,
          "end": 16.52
        }
      ]
    },
    {
      "id": "3.3.3",
      "mandala": 3,
      "sukta": 3,
      "rik": 3,
      "padas": [
        {
          "text": "के॒तुं य॒ज्ञानां᳚ वि॒दथ᳚स्य॒ साध᳚नं॒ विप्रा᳚सो अ॒ग्निं म᳚हयन्त॒ चित्ति᳚भिः ।",
          "begin": 0.0,
          "end": 9.957
        },
        {
          "text": "अपां᳚सि॒ यस्मि॒न्नधि᳚ संद॒धुर्गिर॒स्तस्मि᳚न्त्सु॒म्नानि॒ यज᳚मान॒ आ च᳚के ॥",
          "begin": 9.957,
          "end": 18.16
        }
      ]
    },
    {
      "id": "3.3.4",
      "mandala": 3,
      "sukta": 3,
      "rik": 4,
      "padas": [
        {
          "text": "पि॒ता य॒ज्ञाना॒मसु᳚रो विप॒श्चितां᳚ वि॒मान᳚म॒ग्निर्व॒युनं᳚ च वा॒घता᳚म् ।",
          "begin": 0.0,
          "end": 8.2
        },
        {
          "text": "आ वि᳚वेश॒ रोद᳚सी॒ भूरि᳚वर्पसा पुरुप्रि॒यो भ᳚न्दते॒ धाम᳚भिः क॒विः ॥",
          "begin": 8.2,
          "end": 17.32
        }
      ]
    },
    {
      "id": "3.3.5",
      "mandala": 3,
      "sukta": 3,
      "rik": 5,
      "padas": [
        {
          "text": "च॒न्द्रम॒ग्निं च॒न्द्रर᳚थं॒ हरि᳚व्रतं वैश्वान॒रम᳚प्सु॒षदं᳚ स्व॒र्विद᳚म् ।",
          "begin": 0.0,
          "end": 9.579
        },
        {
          "text": "वि॒गा॒हं तूर्णिं॒ तवि᳚षीभि॒रावृ᳚तं॒ भूर्णिं᳚ दे॒वास᳚ इ॒ह सु॒श्रियं᳚ दधुः ॥",
          "begin": 9.579,
          "end": 18.28
        }
      ]
    },
    {
      "id": "3.3.6",
      "mandala": 3,
      "sukta": 3,
      "rik": 6,
      "padas": [
        {
          "text": "अ॒ग्निर्दे॒वेभि॒र्मनु᳚षश्च ज॒न्तुभि᳚स्तन्वा॒नो य॒ज्ञं पु᳚रु॒पेश᳚सं धि॒या ।",
          "begin": 0.0,
          "end": 8.531
        },
        {
          "text": "र॒थीर॒न्तरी᳚यते॒ साध᳚दिष्टिभिर्जी॒रो दमू᳚ना अभिशस्ति॒चात᳚नः ॥",
          "begin": 8.531,
          "end": 16.92
        }
      ]
    },
    {
      "id": "3.3.7",
      "mandala": 3,
      "sukta": 3,
      "rik": 7,
      "padas": [
        {
          "text": "अग्ने॒ जर᳚स्व स्वप॒त्य आयु᳚न्यू॒र्जा पि᳚न्वस्व॒ समिषो᳚ दिदीहि नः ।",
          "begin": 0.0,
          "end": 9.424
        },
        {
          "text": "वयां᳚सि जिन्व बृह॒तश्च᳚ जागृव उ॒शिग्दे॒वाना॒मसि᳚ सु॒क्रतु᳚र्वि॒पाम् ॥",
          "begin": 9.424,
          "end": 17.6
        }
      ]
    },
    {
      "id": "3.3.8",
      "mandala": 3,
      "sukta": 3,
      "rik": 8,
      "padas": [
        {
          "text": "वि॒श्पतिं᳚ य॒ह्वमति᳚थिं॒ नर॒ः सदा᳚ य॒न्तारं᳚ धी॒नामु॒शिजं᳚ च वा॒घता᳚म् ।",
          "begin": 0.0,
          "end": 9.768
        },
        {
          "text": "अ॒ध्व॒राणां॒ चेत᳚नं जा॒तवे᳚दसं॒ प्र शं᳚सन्ति॒ नम᳚सा जू॒तिभि᳚र्वृ॒धे ॥",
          "begin": 9.768,
          "end": 19.12
        }
      ]
    },
    {
      "id": "3.3.9",
      "mandala": 3,
      "sukta": 3,
      "rik": 9,
      "padas": [
        {
          "text": "वि॒भावा᳚ दे॒वः सु॒रण॒ः परि᳚ क्षि॒तीर॒ग्निर्ब᳚भूव॒ शव᳚सा सु॒मद्र᳚थः ।",
          "begin": 0.0,
          "end": 8.446
        },
        {
          "text": "तस्य᳚ व्र॒तानि᳚ भूरिपो॒षिणो᳚ व॒यमुप᳚ भूषेम॒ दम॒ आ सु᳚वृ॒क्तिभि᳚ः ॥",
          "begin": 8.446,
          "end": 16.4
        }
      ]
    },
    {
      "id": "3.3.10",
      "mandala": 3,
      "sukta": 3,
      "rik": 10,
      "padas": [
        {
          "text": "वैश्वा᳚नर॒ तव॒ धामा॒न्या च᳚के॒ येभि᳚ः स्व॒र्विदभ᳚वो विचक्षण ।",
          "begin": 0.0,
          "end": 8.532
        },
        {
          "text": "जा॒त आपृ᳚णो॒ भुव᳚नानि॒ रोद᳚सी॒ अग्ने॒ ता विश्वा᳚ परि॒भूर᳚सि॒ त्मना᳚ ॥",
          "begin": 8.532,
          "end": 16.96
        }
      ]
    },
    {
      "id": "3.3.11",
      "mandala": 3,
      "sukta": 3,
      "rik": 11,
      "padas": [
        {
          "text": "वै॒श्वा॒न॒रस्य᳚ दं॒सना᳚भ्यो बृ॒हदरि᳚णा॒देकः᳚ स्वप॒स्यया᳚ क॒विः ।",
          "begin": 0.0,
          "end": 8.774
        },
        {
          "text": "उ॒भा पि॒तरा᳚ म॒हय᳚न्नजायता॒ग्निर्द्यावा᳚पृथि॒वी भूरि᳚रेतसा ॥",
          "begin": 8.774,
          "end": 17.72
        }
      ]
    }
  ]
}