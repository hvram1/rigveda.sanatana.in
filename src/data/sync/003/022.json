{
  "mandala": 3,
  "sukta": 22,
  "verses": [
    {
      "id": "3.22.1",
      "mandala": 3,
      "sukta": 22,
      "rik": 1,
      "padas": [
        {
          "text": "अ॒यं सो अ॒ग्निर्यस्मि॒न्त्सोम॒मिन्द्र᳚ः सु॒तं द॒धे ज॒ठरे᳚ वावशा॒नः ।",
          "begin": 0.0,
          "end": 9.494
        },
        {
          "text": "स॒ह॒स्रिणं॒ वाज॒मत्यं॒ न सप्तिं᳚ सस॒वान्त्सन्त्स्तू᳚यसे जातवेदः ॥",
          "begin": 9.494,
          "end": 18.16
        }
      ]
    },
    {
      "id": "3.22.2",
      "mandala": 3,
      "sukta": 22,
      "rik": 2,
      "padas": [
        {
          "text": "अग्ने॒ यत्ते᳚ दि॒वि वर्च᳚ः पृथि॒व्यां यदोष᳚धीष्व॒प्स्वा य᳚जत्र ।",
          "begin": 0.0,
          "end": 8.381
        },
        {
          "text": "येना॒न्तरि᳚क्षमु॒र्वा᳚त॒तन्थ᳚ त्वे॒षः स भा॒नुर᳚र्ण॒वो नृ॒चक्षा᳚ः ॥",
          "begin": 8.381,
          "end": 17.32
        }
      ]
    },
    {
      "id": "3.22.3",
      "mandala": 3,
      "sukta": 22,
      "rik": 3,
      "padas": [
        {
          "text": "अग्ने᳚ दि॒वो अर्ण॒मच्छा᳚ जिगा॒स्यच्छा᳚ दे॒वाँ ऊ᳚चिषे॒ धिष्ण्या॒ ये ।",
          "begin": 0.0,
          "end": 10.641
        },
        {
          "text": "या रो᳚च॒ने प॒रस्ता॒त्सूर्य᳚स्य॒ याश्चा॒वस्ता᳚दुप॒तिष्ठ᳚न्त॒ आपः᳚ ॥",
          "begin": 10.641,
          "end": 20.04
        }
      ]
    },
    {
      "id": "3.22.4",
      "mandala": 3,
      "sukta": 22,
      "rik": 4,
      "padas": [
        {
          "text": "पु॒री॒ष्या᳚सो अ॒ग्नयः᳚ प्राव॒णेभि᳚ः स॒जोष᳚सः ।",
          "begin": 0.0,
          "end": 7.645
        },
        {
          "text": "जु॒षन्तां᳚ य॒ज्ञम॒द्रुहो᳚॑नमी॒वा इषो᳚ म॒हीः ॥",
          "begin": 7.645,
          "end": 14.48
        }
      ]
    },
    {
      "id": "3.22.5",
      "mandala": 3,
      "sukta": 22,
      "rik": 5,
      "padas": [
        {
          "text": "इळा᳚मग्ने पुरु॒दंसं᳚ स॒निं गोः श᳚श्वत्त॒मं हव᳚मानाय साध ।",
          "begin": 0.0,
          "end": 9.206
        },
        {
          "text": "स्यान्न᳚ः सू॒नुस्तन᳚यो वि॒जावाग्ने॒ सा ते᳚ सुम॒तिर्भू᳚त्व॒स्मे ॥",
          "begin": 9.206,
          "end": 18.2
        }
      ]
    }
  ]
}