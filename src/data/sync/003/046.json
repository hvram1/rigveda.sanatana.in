{
  "mandala": 3,
  "sukta": 46,
  "verses": [
    {
      "id": "3.46.1",
      "mandala": 3,
      "sukta": 46,
      "rik": 1,
      "padas": [
        {
          "text": "यु॒ध्मस्य᳚ ते वृष॒भस्य᳚ स्व॒राज᳚ उ॒ग्रस्य॒ यून॒ः स्थवि᳚रस्य॒ घृष्वे᳚ः ।",
          "begin": 0.0,
          "end": 10.941
        },
        {
          "text": "अजू᳚र्यतो व॒ज्रिणो᳚ वी॒र्या॒३॒᳚णीन्द्र᳚ श्रु॒तस्य᳚ मह॒तो म॒हानि᳚ ॥",
          "begin": 10.941,
          "end": 19.8
        }
      ]
    },
    {
      "id": "3.46.2",
      "mandala": 3,
      "sukta": 46,
      "rik": 2,
      "padas": [
        {
          "text": "म॒हाँ अ᳚सि महिष॒ वृष्ण्ये᳚भिर्धन॒स्पृदु᳚ग्र॒ सह᳚मानो अ॒न्यान् ।",
          "begin": 0.0,
          "end": 9.294
        },
        {
          "text": "एको॒ विश्व᳚स्य॒ भुव᳚नस्य॒ राजा॒ स यो॒धया᳚ च क्ष॒यया᳚ च॒ जना᳚न् ॥",
          "begin": 9.294,
          "end": 17.16
        }
      ]
    },
    {
      "id": "3.46.3",
      "mandala": 3,
      "sukta": 46,
      "rik": 3,
      "padas": [
        {
          "text": "प्र मात्रा᳚भी रिरिचे॒ रोच᳚मान॒ः प्र दे॒वेभि᳚र्वि॒श्वतो॒ अप्र᳚तीतः ।",
          "begin": 0.0,
          "end": 9.453
        },
        {
          "text": "प्र म॒ज्मना᳚ दि॒व इन्द्र᳚ः पृथि॒व्याः प्रोरोर्म॒हो अ॒न्तरि᳚क्षादृजी॒षी ॥",
          "begin": 9.453,
          "end": 18.28
        }
      ]
    },
    {
      "id": "3.46.4",
      "mandala": 3,
      "sukta": 46,
      "rik": 4,
      "padas": [
        {
          "text": "उ॒रुं ग᳚भी॒रं ज॒नुषा॒भ्यु१॒᳚ग्रं वि॒श्वव्य᳚चसमव॒तं म᳚ती॒नाम् ।",
          "begin": 0.0,
          "end": 8.271
        },
        {
          "text": "इन्द्रं॒ सोमा᳚सः प्र॒दिवि᳚ सु॒तासः᳚ समु॒द्रं न स्र॒वत॒ आ वि᳚शन्ति ॥",
          "begin": 8.271,
          "end": 15.96
        }
      ]
    },
    {
      "id": "3.46.5",
      "mandala": 3,
      "sukta": 46,
      "rik": 5,
      "padas": [
        {
          "text": "यं सोम᳚मिन्द्र पृथि॒वीद्यावा॒ गर्भं॒ न मा॒ता बि᳚भृ॒तस्त्वा॒या ।",
          "begin": 0.0,
          "end": 7.609
        },
        {
          "text": "तं ते᳚ हिन्वन्ति॒ तमु᳚ ते मृजन्त्यध्व॒र्यवो᳚ वृषभ॒ पात॒वा उ᳚ ॥",
          "begin": 7.609,
          "end": 17.0
        }
      ]
    }
  ]
}