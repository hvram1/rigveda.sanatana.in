{
  "mandala": 3,
  "sukta": 5,
  "verses": [
    {
      "id": "3.5.1",
      "mandala": 3,
      "sukta": 5,
      "rik": 1,
      "padas": [
        {
          "text": "प्रत्य॒ग्निरु॒षस॒श्चेकि᳚ता॒नो॑बो᳚धि॒ विप्र᳚ः पद॒वीः क᳚वी॒नाम् ।",
          "begin": 0.0,
          "end": 8.42
        },
        {
          "text": "पृ॒थु॒पाजा᳚ देव॒यद्भि॒ः समि॒द्धो॑प॒ द्वारा॒ तम᳚सो॒ वह्नि᳚रावः ॥",
          "begin": 8.42,
          "end": 15.96
        }
      ]
    },
    {
      "id": "3.5.2",
      "mandala": 3,
      "sukta": 5,
      "rik": 2,
      "padas": [
        {
          "text": "प्रेद्व॒ग्निर्वा᳚वृधे॒ स्तोमे᳚भिर्गी॒र्भिः स्तो᳚तॄ॒णां न᳚म॒स्य᳚ उ॒क्थैः ।",
          "begin": 0.0,
          "end": 9.914
        },
        {
          "text": "पू॒र्वीरृ॒तस्य᳚ सं॒दृश᳚श्चका॒नः सं दू॒तो अ᳚द्यौदु॒षसो᳚ विरो॒के ॥",
          "begin": 9.914,
          "end": 18.6
        }
      ]
    },
    {
      "id": "3.5.3",
      "mandala": 3,
      "sukta": 5,
      "rik": 3,
      "padas": [
        {
          "text": "अधा᳚य्य॒ग्निर्मानु᳚षीषु वि॒क्ष्व१॒᳚पां गर्भो᳚ मि॒त्र ऋ॒तेन॒ साध᳚न् ।",
          "begin": 0.0,
          "end": 9.041
        },
        {
          "text": "आ ह᳚र्य॒तो य᳚ज॒तः सान्व᳚स्था॒दभू᳚दु॒ विप्रो॒ हव्यो᳚ मती॒नाम् ॥",
          "begin": 9.041,
          "end": 18.28
        }
      ]
    },
    {
      "id": "3.5.4",
      "mandala": 3,
      "sukta": 5,
      "rik": 4,
      "padas": [
        {
          "text": "मि॒त्रो अ॒ग्निर्भ᳚वति॒ यत्समि᳚द्धो मि॒त्रो होता॒ वरु᳚णो जा॒तवे᳚दाः ।",
          "begin": 0.0,
          "end": 8.873
        },
        {
          "text": "मि॒त्रो अ᳚ध्व॒र्युरि᳚षि॒रो दमू᳚ना मि॒त्रः सिन्धू᳚नामु॒त पर्व᳚तानाम् ॥",
          "begin": 8.873,
          "end": 17.32
        }
      ]
    },
    {
      "id": "3.5.5",
      "mandala": 3,
      "sukta": 5,
      "rik": 5,
      "padas": [
        {
          "text": "पाति᳚ प्रि॒यं रि॒पो अग्रं᳚ प॒दं वेः पाति᳚ य॒ह्वश्चर᳚णं॒ सूर्य᳚स्य ।",
          "begin": 0.0,
          "end": 8.944
        },
        {
          "text": "पाति॒ नाभा᳚ स॒प्तशी᳚र्षाणम॒ग्निः पाति᳚ दे॒वाना᳚मुप॒माद᳚मृ॒ष्वः ॥",
          "begin": 8.944,
          "end": 17.6
        }
      ]
    },
    {
      "id": "3.5.6",
      "mandala": 3,
      "sukta": 5,
      "rik": 6,
      "padas": [
        {
          "text": "ऋ॒भुश्च᳚क्र॒ ईड्यं॒ चारु॒ नाम॒ विश्वा᳚नि दे॒वो व॒युना᳚नि वि॒द्वान् ।",
          "begin": 0.0,
          "end": 8.811
        },
        {
          "text": "स॒सस्य॒ चर्म᳚ घृ॒तव᳚त्प॒दं वेस्तदिद॒ग्नी र᳚क्ष॒त्यप्र᳚युच्छन् ॥",
          "begin": 8.811,
          "end": 15.92
        }
      ]
    },
    {
      "id": "3.5.7",
      "mandala": 3,
      "sukta": 5,
      "rik": 7,
      "padas": [
        {
          "text": "आ योनि᳚म॒ग्निर्घृ॒तव᳚न्तमस्थात्पृ॒थुप्र᳚गाणमु॒शन्त᳚मुशा॒नः ।",
          "begin": 0.0,
          "end": 8.573
        },
        {
          "text": "दीद्या᳚न॒ः शुचि᳚रृ॒ष्वः पा᳚व॒कः पुनः᳚पुनर्मा॒तरा॒ नव्य᳚सी कः ॥",
          "begin": 8.573,
          "end": 16.6
        }
      ]
    },
    {
      "id": "3.5.8",
      "mandala": 3,
      "sukta": 5,
      "rik": 8,
      "padas": [
        {
          "text": "स॒द्यो जा॒त ओष᳚धीभिर्ववक्षे॒ यदी॒ वर्ध᳚न्ति प्र॒स्वो᳚ घृ॒तेन᳚ ।",
          "begin": 0.0,
          "end": 9.503
        },
        {
          "text": "आप᳚ इव प्र॒वता॒ शुम्भ᳚माना उरु॒ष्यद॒ग्निः पि॒त्रोरु॒पस्थे᳚ ॥",
          "begin": 9.503,
          "end": 16.16
        }
      ]
    },
    {
      "id": "3.5.9",
      "mandala": 3,
      "sukta": 5,
      "rik": 9,
      "padas": [
        {
          "text": "उदु᳚ ष्टु॒तः स॒मिधा᳚ य॒ह्वो अ᳚द्यौ॒द्वर्ष्म᳚न्दि॒वो अधि॒ नाभा᳚ पृथि॒व्याः ।",
          "begin": 0.0,
          "end": 10.245
        },
        {
          "text": "मि॒त्रो अ॒ग्निरीड्यो᳚ मात॒रिश्वा दू॒तो व᳚क्षद्य॒जथा᳚य दे॒वान् ॥",
          "begin": 10.245,
          "end": 18.84
        }
      ]
    },
    {
      "id": "3.5.10",
      "mandala": 3,
      "sukta": 5,
      "rik": 10,
      "padas": [
        {
          "text": "उद᳚स्तम्भीत्स॒मिधा॒ नाक᳚मृ॒ष्वो॒३॒᳚॑ग्निर्भव᳚न्नुत्त॒मो रो᳚च॒नाना᳚म् ।",
          "begin": 0.0,
          "end": 11.092
        },
        {
          "text": "यदी॒ भृगु᳚भ्य॒ः परि᳚ मात॒रिश्वा॒ गुहा॒ सन्तं᳚ हव्य॒वाहं᳚ समी॒धे ॥",
          "begin": 11.092,
          "end": 19.88
        }
      ]
    },
    {
      "id": "3.5.11",
      "mandala": 3,
      "sukta": 5,
      "rik": 11,
      "padas": [
        {
          "text": "इळा᳚मग्ने पुरु॒दंसं᳚ स॒निं गोः श᳚श्वत्त॒मं हव᳚मानाय साध ।",
          "begin": 0.0,
          "end": 9.471
        },
        {
          "text": "स्यान्न᳚ः सू॒नुस्तन᳚यो वि॒जावाग्ने॒ सा ते᳚ सुम॒तिर्भू᳚त्व॒स्मे ॥",
          "begin": 9.471,
          "end": 19.48
        }
      ]
    }
  ]
}