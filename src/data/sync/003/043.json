{
  "mandala": 3,
  "sukta": 43,
  "verses": [
    {
      "id": "3.43.1",
      "mandala": 3,
      "sukta": 43,
      "rik": 1,
      "padas": [
        {
          "text": "आ या᳚ह्य॒र्वाङुप᳚ वन्धुरे॒ष्ठास्तवेदनु᳚ प्र॒दिवः᳚ सोम॒पेय᳚म् ।",
          "begin": 0.0,
          "end": 9.242
        },
        {
          "text": "प्रि॒या सखा᳚या॒ वि मु॒चोप᳚ ब॒र्हिस्त्वामि॒मे ह᳚व्य॒वाहो᳚ हवन्ते ॥",
          "begin": 9.242,
          "end": 17.24
        }
      ]
    },
    {
      "id": "3.43.2",
      "mandala": 3,
      "sukta": 43,
      "rik": 2,
      "padas": [
        {
          "text": "आ या᳚हि पू॒र्वीरति᳚ चर्ष॒णीराँ अ॒र्य आ॒शिष॒ उप᳚ नो॒ हरि᳚भ्याम् ।",
          "begin": 0.0,
          "end": 9.432
        },
        {
          "text": "इ॒मा हि त्वा᳚ म॒तय॒ः स्तोम᳚तष्टा॒ इन्द्र॒ हव᳚न्ते स॒ख्यं जु᳚षा॒णाः ॥",
          "begin": 9.432,
          "end": 17.76
        }
      ]
    },
    {
      "id": "3.43.3",
      "mandala": 3,
      "sukta": 43,
      "rik": 3,
      "padas": [
        {
          "text": "आ नो᳚ य॒ज्ञं न᳚मो॒वृधं᳚ स॒जोषा॒ इन्द्र᳚ देव॒ हरि᳚भिर्याहि॒ तूय᳚म् ।",
          "begin": 0.0,
          "end": 9.589
        },
        {
          "text": "अ॒हं हि त्वा᳚ म॒तिभि॒र्जोह᳚वीमि घृ॒तप्र᳚याः सध॒मादे॒ मधू᳚नाम् ॥",
          "begin": 9.589,
          "end": 18.04
        }
      ]
    },
    {
      "id": "3.43.4",
      "mandala": 3,
      "sukta": 43,
      "rik": 4,
      "padas": [
        {
          "text": "आ च॒ त्वामे॒ता वृष᳚णा॒ वहा᳚तो॒ हरी॒ सखा᳚या सु॒धुरा॒ स्वङ्गा᳚ ।",
          "begin": 0.0,
          "end": 9.532
        },
        {
          "text": "धा॒नाव॒दिन्द्र॒ः सव᳚नं जुषा॒णः सखा॒ सख्यु᳚ः शृणव॒द्वन्द᳚नानि ॥",
          "begin": 9.532,
          "end": 16.56
        }
      ]
    },
    {
      "id": "3.43.5",
      "mandala": 3,
      "sukta": 43,
      "rik": 5,
      "padas": [
        {
          "text": "कु॒विन्मा᳚ गो॒पां कर᳚से॒ जन᳚स्य कु॒विद्राजा᳚नं मघवन्नृजीषिन् ।",
          "begin": 0.0,
          "end": 8.688
        },
        {
          "text": "कु॒विन्म॒ ऋषिं᳚ पपि॒वांसं᳚ सु॒तस्य᳚ कु॒विन्मे॒ वस्वो᳚ अ॒मृत᳚स्य॒ शिक्षा᳚ः ॥",
          "begin": 8.688,
          "end": 18.04
        }
      ]
    },
    {
      "id": "3.43.6",
      "mandala": 3,
      "sukta": 43,
      "rik": 6,
      "padas": [
        {
          "text": "आ त्वा᳚ बृ॒हन्तो॒ हर᳚यो युजा॒ना अ॒र्वागि᳚न्द्र सध॒मादो᳚ वहन्तु ।",
          "begin": 0.0,
          "end": 9.048
        },
        {
          "text": "प्र ये द्वि॒ता दि॒व ऋ॒ञ्जन्त्याता॒ः सुस᳚म्मृष्टासो वृष॒भस्य᳚ मू॒राः ॥",
          "begin": 9.048,
          "end": 18.12
        }
      ]
    },
    {
      "id": "3.43.7",
      "mandala": 3,
      "sukta": 43,
      "rik": 7,
      "padas": [
        {
          "text": "इन्द्र॒ पिब॒ वृष᳚धूतस्य॒ वृष्ण॒ आ यं ते᳚ श्ये॒न उ᳚श॒ते ज॒भार᳚ ।",
          "begin": 0.0,
          "end": 8.381
        },
        {
          "text": "यस्य॒ मदे᳚ च्या॒वय᳚सि॒ प्र कृ॒ष्टीर्यस्य॒ मदे॒ अप᳚ गो॒त्रा व॒वर्थ᳚ ॥",
          "begin": 8.381,
          "end": 16.28
        }
      ]
    },
    {
      "id": "3.43.8",
      "mandala": 3,
      "sukta": 43,
      "rik": 8,
      "padas": [
        {
          "text": "शु॒नं हु᳚वेम म॒घवा᳚न॒मिन्द्र᳚म॒स्मिन्भरे॒ नृत᳚मं॒ वाज᳚सातौ ।",
          "begin": 0.0,
          "end": 8.009
        },
        {
          "text": "शृ॒ण्वन्त᳚मु॒ग्रमू॒तये᳚ स॒मत्सु॒ घ्नन्तं᳚ वृ॒त्राणि᳚ सं॒जितं॒ धना᳚नाम् ॥",
          "begin": 8.009,
          "end": 18.84
        }
      ]
    }
  ]
}