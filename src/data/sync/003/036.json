{
  "mandala": 3,
  "sukta": 36,
  "verses": [
    {
      "id": "3.36.1",
      "mandala": 3,
      "sukta": 36,
      "rik": 1,
      "padas": [
        {
          "text": "इ॒मामू॒ षु प्रभृ᳚तिं सा॒तये᳚ धा॒ः शश्व᳚च्छश्वदू॒तिभि॒र्याद᳚मानः ।",
          "begin": 0.0,
          "end": 9.781
        },
        {
          "text": "सु॒तेसु᳚ते वावृधे॒ वर्ध᳚नेभि॒र्यः कर्म᳚भिर्म॒हद्भि॒ः सुश्रु᳚तो॒ भूत् ॥",
          "begin": 9.781,
          "end": 18.44
        }
      ]
    },
    {
      "id": "3.36.2",
      "mandala": 3,
      "sukta": 36,
      "rik": 2,
      "padas": [
        {
          "text": "इन्द्रा᳚य॒ सोमा᳚ः प्र॒दिवो॒ विदा᳚ना ऋ॒भुर्येभि॒र्वृष᳚पर्वा॒ विहा᳚याः ।",
          "begin": 0.0,
          "end": 10.58
        },
        {
          "text": "प्र॒य॒म्यमा᳚ना॒न्प्रति॒ षू गृ᳚भा॒येन्द्र॒ पिब॒ वृष᳚धूतस्य॒ वृष्ण᳚ः ॥",
          "begin": 10.58,
          "end": 18.2
        }
      ]
    },
    {
      "id": "3.36.3",
      "mandala": 3,
      "sukta": 36,
      "rik": 3,
      "padas": [
        {
          "text": "पिबा॒ वर्ध᳚स्व॒ तव᳚ घा सु॒तास॒ इन्द्र॒ सोमा᳚सः प्रथ॒मा उ॒तेमे ।",
          "begin": 0.0,
          "end": 8.853
        },
        {
          "text": "यथापि᳚बः पू॒र्व्याँ इ᳚न्द्र॒ सोमाँ᳚ ए॒वा पा᳚हि॒ पन्यो᳚ अ॒द्या नवी᳚यान् ॥",
          "begin": 8.853,
          "end": 19.32
        }
      ]
    },
    {
      "id": "3.36.4",
      "mandala": 3,
      "sukta": 36,
      "rik": 4,
      "padas": [
        {
          "text": "म॒हाँ अम᳚त्रो वृ॒जने᳚ विर॒प्श्यु१॒᳚ग्रं शवः᳚ पत्यते धृ॒ष्ण्वोजः᳚ ।",
          "begin": 0.0,
          "end": 9.886
        },
        {
          "text": "नाह᳚ विव्याच पृथि॒वी च॒नैनं॒ यत्सोमा᳚सो॒ हर्य᳚श्व॒मम᳚न्दन् ॥",
          "begin": 9.886,
          "end": 17.92
        }
      ]
    },
    {
      "id": "3.36.5",
      "mandala": 3,
      "sukta": 36,
      "rik": 5,
      "padas": [
        {
          "text": "म॒हाँ उ॒ग्रो वा᳚वृधे वी॒र्या᳚य स॒माच᳚क्रे वृष॒भः काव्ये᳚न ।",
          "begin": 0.0,
          "end": 10.031
        },
        {
          "text": "इन्द्रो॒ भगो᳚ वाज॒दा अ᳚स्य॒ गाव॒ः प्र जा᳚यन्ते॒ दक्षि᳚णा अस्य पू॒र्वीः ॥",
          "begin": 10.031,
          "end": 19.8
        }
      ]
    },
    {
      "id": "3.36.6",
      "mandala": 3,
      "sukta": 36,
      "rik": 6,
      "padas": [
        {
          "text": "प्र यत्सिन्ध᳚वः प्रस॒वं यथाय॒न्नापः᳚ समु॒द्रं र॒थ्ये᳚व जग्मुः ।",
          "begin": 0.0,
          "end": 8.726
        },
        {
          "text": "अत᳚श्चि॒दिन्द्र॒ः सद᳚सो॒ वरी᳚या॒न्यदीं॒ सोमः᳚ पृ॒णति᳚ दु॒ग्धो अं॒शुः ॥",
          "begin": 8.726,
          "end": 16.92
        }
      ]
    },
    {
      "id": "3.36.7",
      "mandala": 3,
      "sukta": 36,
      "rik": 7,
      "padas": [
        {
          "text": "स॒मु॒द्रेण॒ सिन्ध᳚वो॒ याद᳚माना॒ इन्द्रा᳚य॒ सोमं॒ सुषु᳚तं॒ भर᳚न्तः ।",
          "begin": 0.0,
          "end": 9.389
        },
        {
          "text": "अं॒शुं दु᳚हन्ति ह॒स्तिनो᳚ भ॒रित्रै॒र्मध्व᳚ः पुनन्ति॒ धार᳚या प॒वित्रै᳚ः ॥",
          "begin": 9.389,
          "end": 17.88
        }
      ]
    },
    {
      "id": "3.36.8",
      "mandala": 3,
      "sukta": 36,
      "rik": 8,
      "padas": [
        {
          "text": "ह्र॒दा इ᳚व कु॒क्षयः᳚ सोम॒धाना॒ः समी᳚ विव्याच॒ सव᳚ना पु॒रूणि᳚ ।",
          "begin": 0.0,
          "end": 8.981
        },
        {
          "text": "अन्ना॒ यदिन्द्र᳚ः प्रथ॒मा व्याश᳚ वृ॒त्रं ज᳚घ॒न्वाँ अ᳚वृणीत॒ सोम᳚म् ॥",
          "begin": 8.981,
          "end": 16.88
        }
      ]
    },
    {
      "id": "3.36.9",
      "mandala": 3,
      "sukta": 36,
      "rik": 9,
      "padas": [
        {
          "text": "आ तू भ᳚र॒ माकि᳚रे॒तत्परि᳚ ष्ठाद्वि॒द्मा हि त्वा॒ वसु᳚पतिं॒ वसू᳚नाम् ।",
          "begin": 0.0,
          "end": 8.943
        },
        {
          "text": "इन्द्र॒ यत्ते॒ माहि᳚नं॒ दत्र॒मस्त्य॒स्मभ्यं॒ तद्ध᳚र्यश्व॒ प्र य᳚न्धि ॥",
          "begin": 8.943,
          "end": 16.72
        }
      ]
    },
    {
      "id": "3.36.10",
      "mandala": 3,
      "sukta": 36,
      "rik": 10,
      "padas": [
        {
          "text": "अ॒स्मे प्र य᳚न्धि मघवन्नृजीषि॒न्निन्द्र᳚ रा॒यो वि॒श्ववा᳚रस्य॒ भूरे᳚ः ।",
          "begin": 0.0,
          "end": 10.386
        },
        {
          "text": "अ॒स्मे श॒तं श॒रदो᳚ जी॒वसे᳚ धा अ॒स्मे वी॒राञ्छश्व᳚त इन्द्र शिप्रिन् ॥",
          "begin": 10.386,
          "end": 19.44
        }
      ]
    },
    {
      "id": "3.36.11",
      "mandala": 3,
      "sukta": 36,
      "rik": 11,
      "padas": [
        {
          "text": "शु॒नं हु᳚वेम म॒घवा᳚न॒मिन्द्र᳚म॒स्मिन्भरे॒ नृत᳚मं॒ वाज᳚सातौ ।",
          "begin": 0.0,
          "end": 8.467
        },
        {
          "text": "शृ॒ण्वन्त᳚मु॒ग्रमू॒तये᳚ स॒मत्सु॒ घ्नन्तं᳚ वृ॒त्राणि᳚ सं॒जितं॒ धना᳚नाम् ॥",
          "begin": 8.467,
          "end": 19.32
        }
      ]
    }
  ]
}