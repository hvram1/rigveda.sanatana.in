{
  "mandala": 3,
  "sukta": 2,
  "verses": [
    {
      "id": "3.2.1",
      "mandala": 3,
      "sukta": 2,
      "rik": 1,
      "padas": [
        {
          "text": "वै॒श्वा॒न॒राय᳚ धि॒षणा᳚मृता॒वृधे᳚ घृ॒तं न पू॒तम॒ग्नये᳚ जनामसि ।",
          "begin": 0.0,
          "end": 9.558
        },
        {
          "text": "द्वि॒ता होता᳚रं॒ मनु᳚षश्च वा॒घतो᳚ धि॒या रथं॒ न कुलि᳚श॒ः समृ᳚ण्वति ॥",
          "begin": 9.558,
          "end": 17.84
        }
      ]
    },
    {
      "id": "3.2.2",
      "mandala": 3,
      "sukta": 2,
      "rik": 2,
      "padas": [
        {
          "text": "स रो᳚चयज्ज॒नुषा॒ रोद᳚सी उ॒भे स मा॒त्रोर᳚भवत्पु॒त्र ईड्य᳚ः ।",
          "begin": 0.0,
          "end": 7.719
        },
        {
          "text": "ह॒व्य॒वाळ॒ग्निर॒जर॒श्चनो᳚हितो दू॒ळभो᳚ वि॒शामति᳚थिर्वि॒भाव᳚सुः ॥",
          "begin": 7.719,
          "end": 17.0
        }
      ]
    },
    {
      "id": "3.2.3",
      "mandala": 3,
      "sukta": 2,
      "rik": 3,
      "padas": [
        {
          "text": "क्रत्वा॒ दक्ष᳚स्य॒ तरु᳚षो॒ विध᳚र्मणि दे॒वासो᳚ अ॒ग्निं ज᳚नयन्त॒ चित्ति᳚भिः ।",
          "begin": 0.0,
          "end": 9.15
        },
        {
          "text": "रु॒रु॒चा॒नं भा॒नुना॒ ज्योति᳚षा म॒हामत्यं॒ न वाजं᳚ सनि॒ष्यन्नुप᳚ ब्रुवे ॥",
          "begin": 9.15,
          "end": 16.96
        }
      ]
    },
    {
      "id": "3.2.4",
      "mandala": 3,
      "sukta": 2,
      "rik": 4,
      "padas": [
        {
          "text": "आ म॒न्द्रस्य᳚ सनि॒ष्यन्तो॒ वरे᳚ण्यं वृणी॒महे॒ अह्र᳚यं॒ वाज᳚मृ॒ग्मिय᳚म् ।",
          "begin": 0.0,
          "end": 10.291
        },
        {
          "text": "रा॒तिं भृगू᳚णामु॒शिजं᳚ क॒विक्र᳚तुम॒ग्निं राज᳚न्तं दि॒व्येन᳚ शो॒चिषा᳚ ॥",
          "begin": 10.291,
          "end": 18.48
        }
      ]
    },
    {
      "id": "3.2.5",
      "mandala": 3,
      "sukta": 2,
      "rik": 5,
      "padas": [
        {
          "text": "अ॒ग्निं सु॒म्नाय᳚ दधिरे पु॒रो जना॒ वाज᳚श्रवसमि॒ह वृ॒क्तब᳚र्हिषः ।",
          "begin": 0.0,
          "end": 7.973
        },
        {
          "text": "य॒तस्रु᳚चः सु॒रुचं᳚ वि॒श्वदे᳚व्यं रु॒द्रं य॒ज्ञानां॒ साध᳚दिष्टिम॒पसा᳚म् ॥",
          "begin": 7.973,
          "end": 16.68
        }
      ]
    },
    {
      "id": "3.2.6",
      "mandala": 3,
      "sukta": 2,
      "rik": 6,
      "padas": [
        {
          "text": "पाव᳚कशोचे॒ तव॒ हि क्षयं॒ परि॒ होत᳚र्य॒ज्ञेषु᳚ वृ॒क्तब᳚र्हिषो॒ नरः᳚ ।",
          "begin": 0.0,
          "end": 8.576
        },
        {
          "text": "अग्ने॒ दुव᳚ इ॒च्छमा᳚नास॒ आप्य॒मुपा᳚सते॒ द्रवि᳚णं धेहि॒ तेभ्य᳚ः ॥",
          "begin": 8.576,
          "end": 16.4
        }
      ]
    },
    {
      "id": "3.2.7",
      "mandala": 3,
      "sukta": 2,
      "rik": 7,
      "padas": [
        {
          "text": "आ रोद᳚सी अपृण॒दा स्व᳚र्म॒हज्जा॒तं यदे᳚नम॒पसो॒ अधा᳚रयन् ।",
          "begin": 0.0,
          "end": 9.793
        },
        {
          "text": "सो अ᳚ध्व॒राय॒ परि᳚ णीयते क॒विरत्यो॒ न वाज᳚सातये॒ चनो᳚हितः ॥",
          "begin": 9.793,
          "end": 17.68
        }
      ]
    },
    {
      "id": "3.2.8",
      "mandala": 3,
      "sukta": 2,
      "rik": 8,
      "padas": [
        {
          "text": "न॒म॒स्यत᳚ ह॒व्यदा᳚तिं स्वध्व॒रं दु᳚व॒स्यत॒ दम्यं᳚ जा॒तवे᳚दसम् ।",
          "begin": 0.0,
          "end": 6.995
        },
        {
          "text": "र॒थीरृ॒तस्य᳚ बृह॒तो विच᳚र्षणिर॒ग्निर्दे॒वाना᳚मभवत्पु॒रोहि᳚तः ॥",
          "begin": 6.995,
          "end": 16.64
        }
      ]
    },
    {
      "id": "3.2.9",
      "mandala": 3,
      "sukta": 2,
      "rik": 9,
      "padas": [
        {
          "text": "ति॒स्रो य॒ह्वस्य᳚ स॒मिध॒ः परि᳚ज्मनो॒॑ग्नेर᳚पुनन्नु॒शिजो॒ अमृ᳚त्यवः ।",
          "begin": 0.0,
          "end": 8.296
        },
        {
          "text": "तासा॒मेका॒मद᳚धु॒र्मर्त्ये॒ भुज᳚मु लो॒कमु॒ द्वे उप᳚ जा॒मिमी᳚यतुः ॥",
          "begin": 8.296,
          "end": 15.96
        }
      ]
    },
    {
      "id": "3.2.10",
      "mandala": 3,
      "sukta": 2,
      "rik": 10,
      "padas": [
        {
          "text": "वि॒शां क॒विं वि॒श्पतिं॒ मानु᳚षी॒रिष॒ः सं सी᳚मकृण्व॒न्त्स्वधि᳚तिं॒ न तेज᳚से ।",
          "begin": 0.0,
          "end": 8.206
        },
        {
          "text": "स उ॒द्वतो᳚ नि॒वतो᳚ याति॒ वेवि᳚ष॒त्स गर्भ᳚मे॒षु भुव᳚नेषु दीधरत् ॥",
          "begin": 8.206,
          "end": 17.0
        }
      ]
    },
    {
      "id": "3.2.11",
      "mandala": 3,
      "sukta": 2,
      "rik": 11,
      "padas": [
        {
          "text": "स जि᳚न्वते ज॒ठरे᳚षु प्रजज्ञि॒वान्वृषा᳚ चि॒त्रेषु॒ नान᳚द॒न्न सिं॒हः ।",
          "begin": 0.0,
          "end": 6.172
        },
        {
          "text": "वै॒श्वा॒न॒रः पृ᳚थु॒पाजा॒ अम᳚र्त्यो॒ वसु॒ रत्ना॒ दय᳚मानो॒ वि दा॒शुषे᳚ ॥",
          "begin": 6.172,
          "end": 17.44
        }
      ]
    },
    {
      "id": "3.2.12",
      "mandala": 3,
      "sukta": 2,
      "rik": 12,
      "padas": [
        {
          "text": "वै॒श्वा॒न॒रः प्र॒त्नथा॒ नाक॒मारु᳚हद्दि॒वस्पृ॒ष्ठं भन्द᳚मानः सु॒मन्म᳚भिः ।",
          "begin": 0.0,
          "end": 8.91
        },
        {
          "text": "स पू᳚र्व॒वज्ज॒नय᳚ञ्ज॒न्तवे॒ धनं᳚ समा॒नमज्मं॒ पर्ये᳚ति॒ जागृ᳚विः ॥",
          "begin": 8.91,
          "end": 17.56
        }
      ]
    },
    {
      "id": "3.2.13",
      "mandala": 3,
      "sukta": 2,
      "rik": 13,
      "padas": [
        {
          "text": "ऋ॒तावा᳚नं य॒ज्ञियं॒ विप्र᳚मु॒क्थ्य१॒᳚मा यं द॒धे मा᳚त॒रिश्वा᳚ दि॒वि क्षय᳚म् ।",
          "begin": 0.0,
          "end": 10.198
        },
        {
          "text": "तं चि॒त्रया᳚मं॒ हरि᳚केशमीमहे सुदी॒तिम॒ग्निं सु᳚वि॒ताय॒ नव्य᳚से ॥",
          "begin": 10.198,
          "end": 18.36
        }
      ]
    },
    {
      "id": "3.2.14",
      "mandala": 3,
      "sukta": 2,
      "rik": 14,
      "padas": [
        {
          "text": "शुचिं॒ न याम᳚न्निषि॒रं स्व॒र्दृशं᳚ के॒तुं दि॒वो रो᳚चन॒स्थामु᳚ष॒र्बुध᳚म् ।",
          "begin": 0.0,
          "end": 9.616
        },
        {
          "text": "अ॒ग्निं मू॒र्धानं᳚ दि॒वो अप्र᳚तिष्कुतं॒ तमी᳚महे॒ नम᳚सा वा॒जिनं᳚ बृ॒हत् ॥",
          "begin": 9.616,
          "end": 19.12
        }
      ]
    },
    {
      "id": "3.2.15",
      "mandala": 3,
      "sukta": 2,
      "rik": 15,
      "padas": [
        {
          "text": "म॒न्द्रं होता᳚रं॒ शुचि॒मद्व᳚याविनं॒ दमू᳚नसमु॒क्थ्यं᳚ वि॒श्वच᳚र्षणिम् ।",
          "begin": 0.0,
          "end": 9.039
        },
        {
          "text": "रथं॒ न चि॒त्रं वपु᳚षाय दर्श॒तं मनु᳚र्हितं॒ सद॒मिद्रा॒य ई᳚महे ॥",
          "begin": 9.039,
          "end": 16.84
        }
      ]
    }
  ]
}