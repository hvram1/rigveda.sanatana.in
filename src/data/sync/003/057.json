{
  "mandala": 3,
  "sukta": 57,
  "verses": [
    {
      "id": "3.57.1",
      "mandala": 3,
      "sukta": 57,
      "rik": 1,
      "padas": [
        {
          "text": "प्र मे᳚ विवि॒क्वाँ अ᳚विदन्मनी॒षां धे॒नुं चर᳚न्तीं॒ प्रयु᳚ता॒मगो᳚पाम् ।",
          "begin": 0.0,
          "end": 10.898
        },
        {
          "text": "स॒द्यश्चि॒द्या दु᳚दु॒हे भूरि᳚ धा॒सेरिन्द्र॒स्तद॒ग्निः प᳚नि॒तारो᳚ अस्याः ॥",
          "begin": 10.898,
          "end": 19.32
        }
      ]
    },
    {
      "id": "3.57.2",
      "mandala": 3,
      "sukta": 57,
      "rik": 2,
      "padas": [
        {
          "text": "इन्द्र॒ः सु पू॒षा वृष᳚णा सु॒हस्ता᳚ दि॒वो न प्री॒ताः श᳚श॒यं दु᳚दुह्रे ।",
          "begin": 0.0,
          "end": 8.86
        },
        {
          "text": "विश्वे॒ यद᳚स्यां र॒णय᳚न्त दे॒वाः प्र वो॑त्र᳚ वसवः सु॒म्नम᳚श्याम् ॥",
          "begin": 8.86,
          "end": 16.4
        }
      ]
    },
    {
      "id": "3.57.3",
      "mandala": 3,
      "sukta": 57,
      "rik": 3,
      "padas": [
        {
          "text": "या जा॒मयो॒ वृष्ण᳚ इ॒च्छन्ति᳚ श॒क्तिं न᳚म॒स्यन्ती᳚र्जानते॒ गर्भ᳚मस्मिन् ।",
          "begin": 0.0,
          "end": 9.287
        },
        {
          "text": "अच्छा᳚ पु॒त्रं धे॒नवो᳚ वावशा॒ना म॒हश्च᳚रन्ति॒ बिभ्र᳚तं॒ वपूं᳚षि ॥",
          "begin": 9.287,
          "end": 17.36
        }
      ]
    },
    {
      "id": "3.57.4",
      "mandala": 3,
      "sukta": 57,
      "rik": 4,
      "padas": [
        {
          "text": "अच्छा᳚ विवक्मि॒ रोद᳚सी सु॒मेके॒ ग्राव्णो᳚ युजा॒नो अ᳚ध्व॒रे म᳚नी॒षा ।",
          "begin": 0.0,
          "end": 9.786
        },
        {
          "text": "इ॒मा उ᳚ ते॒ मन᳚वे॒ भूरि᳚वारा ऊ॒र्ध्वा भ᳚वन्ति दर्श॒ता यज᳚त्राः ॥",
          "begin": 9.786,
          "end": 18.2
        }
      ]
    },
    {
      "id": "3.57.5",
      "mandala": 3,
      "sukta": 57,
      "rik": 5,
      "padas": [
        {
          "text": "या ते᳚ जि॒ह्वा मधु᳚मती सुमे॒धा अग्ने᳚ दे॒वेषू॒च्यत᳚ उरू॒ची ।",
          "begin": 0.0,
          "end": 7.81
        },
        {
          "text": "तये॒ह विश्वाँ॒ अव᳚से॒ यज᳚त्रा॒ना सा᳚दय पा॒यया᳚ चा॒ मधू᳚नि ॥",
          "begin": 7.81,
          "end": 18.36
        }
      ]
    },
    {
      "id": "3.57.6",
      "mandala": 3,
      "sukta": 57,
      "rik": 6,
      "padas": [
        {
          "text": "या ते᳚ अग्ने॒ पर्व᳚तस्येव॒ धारास᳚श्चन्ती पी॒पय᳚द्देव चि॒त्रा ।",
          "begin": 0.0,
          "end": 9.069
        },
        {
          "text": "ताम॒स्मभ्यं॒ प्रम᳚तिं जातवेदो॒ वसो॒ रास्व᳚ सुम॒तिं वि॒श्वज᳚न्याम् ॥",
          "begin": 9.069,
          "end": 18.52
        }
      ]
    }
  ]
}