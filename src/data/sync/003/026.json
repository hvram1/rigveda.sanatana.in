{
  "mandala": 3,
  "sukta": 26,
  "verses": [
    {
      "id": "3.26.1",
      "mandala": 3,
      "sukta": 26,
      "rik": 1,
      "padas": [
        {
          "text": "वै॒श्वा॒न॒रं मन᳚सा॒ग्निं नि॒चाय्या᳚ ह॒विष्म᳚न्तो अनुष॒त्यं स्व॒र्विद᳚म् ।",
          "begin": 0.0,
          "end": 11.645
        },
        {
          "text": "सु॒दानुं᳚ दे॒वं र᳚थि॒रं व᳚सू॒यवो᳚ गी॒र्भी र॒ण्वं कु᳚शि॒कासो᳚ हवामहे ॥",
          "begin": 11.645,
          "end": 21.04
        }
      ]
    },
    {
      "id": "3.26.2",
      "mandala": 3,
      "sukta": 26,
      "rik": 2,
      "padas": [
        {
          "text": "तं शु॒भ्रम॒ग्निमव᳚से हवामहे वैश्वान॒रं मा᳚त॒रिश्वा᳚नमु॒क्थ्य᳚म् ।",
          "begin": 0.0,
          "end": 9.693
        },
        {
          "text": "बृह॒स्पतिं॒ मनु᳚षो दे॒वता᳚तये॒ विप्रं॒ श्रोता᳚र॒मति᳚थिं रघु॒ष्यद᳚म् ॥",
          "begin": 9.693,
          "end": 18.52
        }
      ]
    },
    {
      "id": "3.26.3",
      "mandala": 3,
      "sukta": 26,
      "rik": 3,
      "padas": [
        {
          "text": "अश्वो॒ न क्रन्द॒ञ्जनि᳚भि॒ः समि᳚ध्यते वैश्वान॒रः कु᳚शि॒केभि᳚र्यु॒गेयु᳚गे ।",
          "begin": 0.0,
          "end": 9.01
        },
        {
          "text": "स नो᳚ अ॒ग्निः सु॒वीर्यं॒ स्वश्व्यं॒ दधा᳚तु॒ रत्न᳚म॒मृते᳚षु॒ जागृ᳚विः ॥",
          "begin": 9.01,
          "end": 17.24
        }
      ]
    },
    {
      "id": "3.26.4",
      "mandala": 3,
      "sukta": 26,
      "rik": 4,
      "padas": [
        {
          "text": "प्र य᳚न्तु॒ वाजा॒स्तवि᳚षीभिर॒ग्नयः᳚ शु॒भे सम्मि᳚श्ला॒ः पृष᳚तीरयुक्षत ।",
          "begin": 0.0,
          "end": 9.723
        },
        {
          "text": "बृ॒ह॒दुक्षो᳚ म॒रुतो᳚ वि॒श्ववे᳚दस॒ः प्र वे᳚पयन्ति॒ पर्व᳚ताँ॒ अदा᳚भ्याः ॥",
          "begin": 9.723,
          "end": 19.4
        }
      ]
    },
    {
      "id": "3.26.5",
      "mandala": 3,
      "sukta": 26,
      "rik": 5,
      "padas": [
        {
          "text": "अ॒ग्नि॒श्रियो᳚ म॒रुतो᳚ वि॒श्वकृ᳚ष्टय॒ आ त्वे॒षमु॒ग्रमव᳚ ईमहे व॒यम् ।",
          "begin": 0.0,
          "end": 8.777
        },
        {
          "text": "ते स्वा॒निनो᳚ रु॒द्रिया᳚ व॒र्षनि᳚र्णिजः सिं॒हा न हे॒षक्र᳚तवः सु॒दान᳚वः ॥",
          "begin": 8.777,
          "end": 18.92
        }
      ]
    },
    {
      "id": "3.26.6",
      "mandala": 3,
      "sukta": 26,
      "rik": 6,
      "padas": [
        {
          "text": "व्रातं᳚व्रातं ग॒णंग᳚णं सुश॒स्तिभि᳚र॒ग्नेर्भामं᳚ म॒रुता॒मोज᳚ ईमहे ।",
          "begin": 0.0,
          "end": 10.632
        },
        {
          "text": "पृष᳚दश्वासो अनव॒भ्ररा᳚धसो॒ गन्ता᳚रो य॒ज्ञं वि॒दथे᳚षु॒ धीरा᳚ः ॥",
          "begin": 10.632,
          "end": 20.28
        }
      ]
    },
    {
      "id": "3.26.7",
      "mandala": 3,
      "sukta": 26,
      "rik": 7,
      "padas": [
        {
          "text": "अ॒ग्निर᳚स्मि॒ जन्म᳚ना जा॒तवे᳚दा घृ॒तं मे॒ चक्षु᳚र॒मृतं᳚ म आ॒सन् ।",
          "begin": 0.0,
          "end": 8.214
        },
        {
          "text": "अ॒र्कस्त्रि॒धातू॒ रज᳚सो वि॒मानो॑ज᳚स्रो घ॒र्मो ह॒विर᳚स्मि॒ नाम᳚ ॥",
          "begin": 8.214,
          "end": 16.04
        }
      ]
    },
    {
      "id": "3.26.8",
      "mandala": 3,
      "sukta": 26,
      "rik": 8,
      "padas": [
        {
          "text": "त्रि॒भिः प॒वित्रै॒रपु᳚पो॒द्ध्य१॒᳚र्कं हृ॒दा म॒तिं ज्योति॒रनु᳚ प्रजा॒नन् ।",
          "begin": 0.0,
          "end": 9.216
        },
        {
          "text": "वर्षि᳚ष्ठं॒ रत्न᳚मकृत स्व॒धाभि॒रादिद्द्यावा᳚पृथि॒वी पर्य᳚पश्यत् ॥",
          "begin": 9.216,
          "end": 16.6
        }
      ]
    },
    {
      "id": "3.26.9",
      "mandala": 3,
      "sukta": 26,
      "rik": 9,
      "padas": [
        {
          "text": "श॒तधा᳚र॒मुत्स॒मक्षी᳚यमाणं विप॒श्चितं᳚ पि॒तरं॒ वक्त्वा᳚नाम् ।",
          "begin": 0.0,
          "end": 10.357
        },
        {
          "text": "मे॒ळिं मद᳚न्तं पि॒त्रोरु॒पस्थे॒ तं रो᳚दसी पिपृतं सत्य॒वाच᳚म् ॥",
          "begin": 10.357,
          "end": 21.0
        }
      ]
    }
  ]
}