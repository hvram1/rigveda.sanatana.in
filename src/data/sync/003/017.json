{
  "mandala": 3,
  "sukta": 17,
  "verses": [
    {
      "id": "3.17.1",
      "mandala": 3,
      "sukta": 17,
      "rik": 1,
      "padas": [
        {
          "text": "स॒मि॒ध्यमा᳚नः प्रथ॒मानु॒ धर्मा॒ सम॒क्तुभि᳚रज्यते वि॒श्ववा᳚रः ।",
          "begin": 0.0,
          "end": 9.056
        },
        {
          "text": "शो॒चिष्के᳚शो घृ॒तनि᳚र्णिक्पाव॒कः सु᳚य॒ज्ञो अ॒ग्निर्य॒जथा᳚य दे॒वान् ॥",
          "begin": 9.056,
          "end": 18.16
        }
      ]
    },
    {
      "id": "3.17.2",
      "mandala": 3,
      "sukta": 17,
      "rik": 2,
      "padas": [
        {
          "text": "यथाय᳚जो हो॒त्रम᳚ग्ने पृथि॒व्या यथा᳚ दि॒वो जा᳚तवेदश्चिकि॒त्वान् ।",
          "begin": 0.0,
          "end": 8.984
        },
        {
          "text": "ए॒वानेन᳚ ह॒विषा᳚ यक्षि दे॒वान्म᳚नु॒ष्वद्य॒ज्ञं प्र ति᳚रे॒मम॒द्य ॥",
          "begin": 8.984,
          "end": 16.68
        }
      ]
    },
    {
      "id": "3.17.3",
      "mandala": 3,
      "sukta": 17,
      "rik": 3,
      "padas": [
        {
          "text": "त्रीण्यायूं᳚षि॒ तव᳚ जातवेदस्ति॒स्र आ॒जानी᳚रु॒षस᳚स्ते अग्ने ।",
          "begin": 0.0,
          "end": 9.655
        },
        {
          "text": "ताभि᳚र्दे॒वाना॒मवो᳚ यक्षि वि॒द्वानथा᳚ भव॒ यज᳚मानाय॒ शं योः ॥",
          "begin": 9.655,
          "end": 17.92
        }
      ]
    },
    {
      "id": "3.17.4",
      "mandala": 3,
      "sukta": 17,
      "rik": 4,
      "padas": [
        {
          "text": "अ॒ग्निं सु᳚दी॒तिं सु॒दृशं᳚ गृ॒णन्तो᳚ नम॒स्याम॒स्त्वेड्यं᳚ जातवेदः ।",
          "begin": 0.0,
          "end": 7.907
        },
        {
          "text": "त्वां दू॒तम᳚र॒तिं ह᳚व्य॒वाहं᳚ दे॒वा अ᳚कृण्वन्न॒मृत᳚स्य॒ नाभि᳚म् ॥",
          "begin": 7.907,
          "end": 18.2
        }
      ]
    },
    {
      "id": "3.17.5",
      "mandala": 3,
      "sukta": 17,
      "rik": 5,
      "padas": [
        {
          "text": "यस्त्वद्धोता॒ पूर्वो᳚ अग्ने॒ यजी᳚यान्द्वि॒ता च॒ सत्ता᳚ स्व॒धया᳚ च श॒म्भुः ।",
          "begin": 0.0,
          "end": 11.134
        },
        {
          "text": "तस्यानु॒ धर्म॒ प्र य᳚जा चिकि॒त्वो॑थ᳚ नो धा अध्व॒रं दे॒ववी᳚तौ ॥",
          "begin": 11.134,
          "end": 19.92
        }
      ]
    }
  ]
}