{
  "mandala": 3,
  "sukta": 49,
  "verses": [
    {
      "id": "3.49.1",
      "mandala": 3,
      "sukta": 49,
      "rik": 1,
      "padas": [
        {
          "text": "शंसा᳚ म॒हामिन्द्रं॒ यस्मि॒न्विश्वा॒ आ कृ॒ष्टयः᳚ सोम॒पाः काम॒मव्य᳚न् ।",
          "begin": 0.0,
          "end": 10.306
        },
        {
          "text": "यं सु॒क्रतुं᳚ धि॒षणे᳚ विभ्वत॒ष्टं घ॒नं वृ॒त्राणां᳚ ज॒नय᳚न्त दे॒वाः ॥",
          "begin": 10.306,
          "end": 19.28
        }
      ]
    },
    {
      "id": "3.49.2",
      "mandala": 3,
      "sukta": 49,
      "rik": 2,
      "padas": [
        {
          "text": "यं नु नकि॒ः पृत᳚नासु स्व॒राजं᳚ द्वि॒ता तर᳚ति॒ नृत᳚मं हरि॒ष्ठाम् ।",
          "begin": 0.0,
          "end": 8.153
        },
        {
          "text": "इ॒नत᳚म॒ः सत्व᳚भि॒र्यो ह᳚ शू॒षैः पृ᳚थु॒ज्रया᳚ अमिना॒दायु॒र्दस्यो᳚ः ॥",
          "begin": 8.153,
          "end": 16.04
        }
      ]
    },
    {
      "id": "3.49.3",
      "mandala": 3,
      "sukta": 49,
      "rik": 3,
      "padas": [
        {
          "text": "स॒हावा᳚ पृ॒त्सु त॒रणि॒र्नार्वा᳚ व्यान॒शी रोद᳚सी मे॒हना᳚वान् ।",
          "begin": 0.0,
          "end": 9.869
        },
        {
          "text": "भगो॒ न का॒रे हव्यो᳚ मती॒नां पि॒तेव॒ चारु᳚ः सु॒हवो᳚ वयो॒धाः ॥",
          "begin": 9.869,
          "end": 17.92
        }
      ]
    },
    {
      "id": "3.49.4",
      "mandala": 3,
      "sukta": 49,
      "rik": 4,
      "padas": [
        {
          "text": "ध॒र्ता दि॒वो रज᳚सस्पृ॒ष्ट ऊ॒र्ध्वो रथो॒ न वा॒युर्वसु᳚भिर्नि॒युत्वा᳚न् ।",
          "begin": 0.0,
          "end": 8.793
        },
        {
          "text": "क्ष॒पां व॒स्ता ज᳚नि॒ता सूर्य᳚स्य॒ विभ᳚क्ता भा॒गं धि॒षणे᳚व॒ वाज᳚म् ॥",
          "begin": 8.793,
          "end": 16.68
        }
      ]
    },
    {
      "id": "3.49.5",
      "mandala": 3,
      "sukta": 49,
      "rik": 5,
      "padas": [
        {
          "text": "शु॒नं हु᳚वेम म॒घवा᳚न॒मिन्द्र᳚म॒स्मिन्भरे॒ नृत᳚मं॒ वाज᳚सातौ ।",
          "begin": 0.0,
          "end": 8.028
        },
        {
          "text": "शृ॒ण्वन्त᳚मु॒ग्रमू॒तये᳚ स॒मत्सु॒ घ्नन्तं᳚ वृ॒त्राणि᳚ सं॒जितं॒ धना᳚नाम् ॥",
          "begin": 8.028,
          "end": 17.76
        }
      ]
    }
  ]
}