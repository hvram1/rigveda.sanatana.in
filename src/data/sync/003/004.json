{
  "mandala": 3,
  "sukta": 4,
  "verses": [
    {
      "id": "3.4.1",
      "mandala": 3,
      "sukta": 4,
      "rik": 1,
      "padas": [
        {
          "text": "स॒मित्स᳚मित्सु॒मना᳚ बोध्य॒स्मे शु॒चाशु᳚चा सुम॒तिं रा᳚सि॒ वस्व᳚ः ।",
          "begin": 0.0,
          "end": 9.909
        },
        {
          "text": "आ दे᳚व दे॒वान्य॒जथा᳚य वक्षि॒ सखा॒ सखी᳚न्त्सु॒मना᳚ यक्ष्यग्ने ॥",
          "begin": 9.909,
          "end": 18.6
        }
      ]
    },
    {
      "id": "3.4.2",
      "mandala": 3,
      "sukta": 4,
      "rik": 2,
      "padas": [
        {
          "text": "यं दे॒वास॒स्त्रिरह᳚न्ना॒यज᳚न्ते दि॒वेदि᳚वे॒ वरु᳚णो मि॒त्रो अ॒ग्निः ।",
          "begin": 0.0,
          "end": 11.214
        },
        {
          "text": "सेमं य॒ज्ञं मधु᳚मन्तं कृधी न॒स्तनू᳚नपाद्घृ॒तयो᳚निं वि॒धन्त᳚म् ॥",
          "begin": 11.214,
          "end": 17.52
        }
      ]
    },
    {
      "id": "3.4.3",
      "mandala": 3,
      "sukta": 4,
      "rik": 3,
      "padas": [
        {
          "text": "प्र दीधि᳚तिर्वि॒श्ववा᳚रा जिगाति॒ होता᳚रमि॒ळः प्र᳚थ॒मं यज᳚ध्यै ।",
          "begin": 0.0,
          "end": 8.338
        },
        {
          "text": "अच्छा॒ नमो᳚भिर्वृष॒भं व॒न्दध्यै॒ स दे॒वान्य᳚क्षदिषि॒तो यजी᳚यान् ॥",
          "begin": 8.338,
          "end": 16.32
        }
      ]
    },
    {
      "id": "3.4.4",
      "mandala": 3,
      "sukta": 4,
      "rik": 4,
      "padas": [
        {
          "text": "ऊ॒र्ध्वो वां᳚ गा॒तुर᳚ध्व॒रे अ᳚कार्यू॒र्ध्वा शो॒चींषि॒ प्रस्थि᳚ता॒ रजां᳚सि ।",
          "begin": 0.0,
          "end": 10.13
        },
        {
          "text": "दि॒वो वा॒ नाभा॒ न्य᳚सादि॒ होता᳚ स्तृणी॒महि᳚ दे॒वव्य᳚चा॒ वि ब॒र्हिः ॥",
          "begin": 10.13,
          "end": 17.68
        }
      ]
    },
    {
      "id": "3.4.5",
      "mandala": 3,
      "sukta": 4,
      "rik": 5,
      "padas": [
        {
          "text": "स॒प्त हो॒त्राणि॒ मन᳚सा वृणा॒ना इन्व᳚न्तो॒ विश्वं॒ प्रति᳚ यन्नृ॒तेन᳚ ।",
          "begin": 0.0,
          "end": 7.621
        },
        {
          "text": "नृ॒पेश᳚सो वि॒दथे᳚षु॒ प्र जा॒ता अ॒भी॒३॒᳚मं य॒ज्ञं वि च᳚रन्त पू॒र्वीः ॥",
          "begin": 7.621,
          "end": 19.04
        }
      ]
    },
    {
      "id": "3.4.6",
      "mandala": 3,
      "sukta": 4,
      "rik": 6,
      "padas": [
        {
          "text": "आ भन्द᳚माने उ॒षसा॒ उपा᳚के उ॒त स्म᳚येते त॒न्वा॒३॒᳚ विरू᳚पे ।",
          "begin": 0.0,
          "end": 7.794
        },
        {
          "text": "यथा᳚ नो मि॒त्रो वरु᳚णो॒ जुजो᳚ष॒दिन्द्रो᳚ म॒रुत्वाँ᳚ उ॒त वा॒ महो᳚भिः ॥",
          "begin": 7.794,
          "end": 21.2
        }
      ]
    },
    {
      "id": "3.4.7",
      "mandala": 3,
      "sukta": 4,
      "rik": 7,
      "padas": [
        {
          "text": "दैव्या॒ होता᳚रा प्रथ॒मा न्यृ᳚ञ्जे स॒प्त पृ॒क्षासः᳚ स्व॒धया᳚ मदन्ति ।",
          "begin": 0.0,
          "end": 9.506
        },
        {
          "text": "ऋ॒तं शंस᳚न्त ऋ॒तमित्त आ᳚हु॒रनु᳚ व्र॒तं व्र᳚त॒पा दीध्या᳚नाः ॥",
          "begin": 9.506,
          "end": 18.36
        }
      ]
    },
    {
      "id": "3.4.8",
      "mandala": 3,
      "sukta": 4,
      "rik": 8,
      "padas": [
        {
          "text": "आ भार᳚ती॒ भार᳚तीभिः स॒जोषा॒ इळा᳚ दे॒वैर्म᳚नु॒ष्ये᳚भिर॒ग्निः ।",
          "begin": 0.0,
          "end": 9.3
        },
        {
          "text": "सर᳚स्वती सारस्व॒तेभि᳚र॒र्वाक्ति॒स्रो दे॒वीर्ब॒र्हिरेदं स᳚दन्तु ॥",
          "begin": 9.3,
          "end": 17.24
        }
      ]
    },
    {
      "id": "3.4.9",
      "mandala": 3,
      "sukta": 4,
      "rik": 9,
      "padas": [
        {
          "text": "तन्न᳚स्तु॒रीप॒मध᳚ पोषयि॒त्नु देव᳚ त्वष्ट॒र्वि र᳚रा॒णः स्य᳚स्व ।",
          "begin": 0.0,
          "end": 6.9
        },
        {
          "text": "यतो᳚ वी॒रः क᳚र्म॒ण्य᳚ः सु॒दक्षो᳚ यु॒क्तग्रा᳚वा॒ जाय᳚ते दे॒वका᳚मः ॥",
          "begin": 6.9,
          "end": 17.08
        }
      ]
    },
    {
      "id": "3.4.10",
      "mandala": 3,
      "sukta": 4,
      "rik": 10,
      "padas": [
        {
          "text": "वन᳚स्प॒ते॑व᳚ सृ॒जोप᳚ दे॒वान॒ग्निर्ह॒विः श᳚मि॒ता सू᳚दयाति ।",
          "begin": 0.0,
          "end": 7.223
        },
        {
          "text": "सेदु॒ होता᳚ स॒त्यत᳚रो यजाति॒ यथा᳚ दे॒वानां॒ जनि᳚मानि॒ वेद᳚ ॥",
          "begin": 7.223,
          "end": 15.4
        }
      ]
    },
    {
      "id": "3.4.11",
      "mandala": 3,
      "sukta": 4,
      "rik": 11,
      "padas": [
        {
          "text": "आ या᳚ह्यग्ने समिधा॒नो अ॒र्वाङिन्द्रे᳚ण दे॒वैः स॒रथं᳚ तु॒रेभि᳚ः ।",
          "begin": 0.0,
          "end": 8.574
        },
        {
          "text": "ब॒र्हिर्न᳚ आस्ता॒मदि᳚तिः सुपु॒त्रा स्वाहा᳚ दे॒वा अ॒मृता᳚ मादयन्ताम् ॥",
          "begin": 8.574,
          "end": 21.0
        }
      ]
    }
  ]
}