{
  "mandala": 3,
  "sukta": 35,
  "verses": [
    {
      "id": "3.35.1",
      "mandala": 3,
      "sukta": 35,
      "rik": 1,
      "padas": [
        {
          "text": "तिष्ठा॒ हरी॒ रथ॒ आ यु॒ज्यमा᳚ना या॒हि वा॒युर्न नि॒युतो᳚ नो॒ अच्छ᳚ ।",
          "begin": 0.0,
          "end": 9.749
        },
        {
          "text": "पिबा॒स्यन्धो᳚ अ॒भिसृ᳚ष्टो अ॒स्मे इन्द्र॒ स्वाहा᳚ ररि॒मा ते॒ मदा᳚य ॥",
          "begin": 9.749,
          "end": 19.12
        }
      ]
    },
    {
      "id": "3.35.2",
      "mandala": 3,
      "sukta": 35,
      "rik": 2,
      "padas": [
        {
          "text": "उपा᳚जि॒रा पु᳚रुहू॒ताय॒ सप्ती॒ हरी॒ रथ᳚स्य धू॒र्ष्वा यु᳚नज्मि ।",
          "begin": 0.0,
          "end": 8.41
        },
        {
          "text": "द्र॒वद्यथा॒ सम्भृ᳚तं वि॒श्वत᳚श्चि॒दुपे॒मं य॒ज्ञमा व᳚हात॒ इन्द्र᳚म् ॥",
          "begin": 8.41,
          "end": 15.76
        }
      ]
    },
    {
      "id": "3.35.3",
      "mandala": 3,
      "sukta": 35,
      "rik": 3,
      "padas": [
        {
          "text": "उपो᳚ नयस्व॒ वृष᳚णा तपु॒ष्पोतेम᳚व॒ त्वं वृ᳚षभ स्वधावः ।",
          "begin": 0.0,
          "end": 8.043
        },
        {
          "text": "ग्रसे᳚ता॒मश्वा॒ वि मु᳚चे॒ह शोणा᳚ दि॒वेदि᳚वे स॒दृशी᳚रद्धि धा॒नाः ॥",
          "begin": 8.043,
          "end": 16.72
        }
      ]
    },
    {
      "id": "3.35.4",
      "mandala": 3,
      "sukta": 35,
      "rik": 4,
      "padas": [
        {
          "text": "ब्रह्म᳚णा ते ब्रह्म॒युजा᳚ युनज्मि॒ हरी॒ सखा᳚या सध॒माद᳚ आ॒शू ।",
          "begin": 0.0,
          "end": 9.378
        },
        {
          "text": "स्थि॒रं रथं᳚ सु॒खमि᳚न्द्राधि॒तिष्ठ᳚न्प्रजा॒नन्वि॒द्वाँ उप᳚ याहि॒ सोम᳚म् ॥",
          "begin": 9.378,
          "end": 18.48
        }
      ]
    },
    {
      "id": "3.35.5",
      "mandala": 3,
      "sukta": 35,
      "rik": 5,
      "padas": [
        {
          "text": "मा ते॒ हरी॒ वृष᳚णा वी॒तपृ᳚ष्ठा॒ नि री᳚रम॒न्यज᳚मानासो अ॒न्ये ।",
          "begin": 0.0,
          "end": 9.403
        },
        {
          "text": "अ॒त्याया᳚हि॒ शश्व᳚तो व॒यं ते॑रं᳚ सु॒तेभि᳚ः कृणवाम॒ सोमै᳚ः ॥",
          "begin": 9.403,
          "end": 17.36
        }
      ]
    },
    {
      "id": "3.35.6",
      "mandala": 3,
      "sukta": 35,
      "rik": 6,
      "padas": [
        {
          "text": "तवा॒यं सोम॒स्त्वमेह्य॒र्वाङ्छ᳚श्वत्त॒मं सु॒मना᳚ अ॒स्य पा᳚हि ।",
          "begin": 0.0,
          "end": 9.53
        },
        {
          "text": "अ॒स्मिन्य॒ज्ञे ब॒र्हिष्या नि॒षद्या᳚ दधि॒ष्वेमं ज॒ठर॒ इन्दु᳚मिन्द्र ॥",
          "begin": 9.53,
          "end": 17.24
        }
      ]
    },
    {
      "id": "3.35.7",
      "mandala": 3,
      "sukta": 35,
      "rik": 7,
      "padas": [
        {
          "text": "स्ती॒र्णं ते᳚ ब॒र्हिः सु॒त इ᳚न्द्र॒ सोमः᳚ कृ॒ता धा॒ना अत्त᳚वे ते॒ हरि᳚भ्याम् ।",
          "begin": 0.0,
          "end": 10.937
        },
        {
          "text": "तदो᳚कसे पुरु॒शाका᳚य॒ वृष्णे᳚ म॒रुत्व᳚ते॒ तुभ्यं᳚ रा॒ता ह॒वींषि᳚ ॥",
          "begin": 10.937,
          "end": 19.64
        }
      ]
    },
    {
      "id": "3.35.8",
      "mandala": 3,
      "sukta": 35,
      "rik": 8,
      "padas": [
        {
          "text": "इ॒मं नर॒ः पर्व᳚ता॒स्तुभ्य॒माप॒ः समि᳚न्द्र॒ गोभि॒र्मधु᳚मन्तमक्रन् ।",
          "begin": 0.0,
          "end": 9.421
        },
        {
          "text": "तस्या॒गत्या᳚ सु॒मना᳚ ऋष्व पाहि प्रजा॒नन्वि॒द्वान्प॒थ्या॒३॒᳚ अनु॒ स्वाः ॥",
          "begin": 9.421,
          "end": 21.12
        }
      ]
    },
    {
      "id": "3.35.9",
      "mandala": 3,
      "sukta": 35,
      "rik": 9,
      "padas": [
        {
          "text": "याँ आभ᳚जो म॒रुत᳚ इन्द्र॒ सोमे॒ ये त्वामव᳚र्ध॒न्नभ᳚वन्ग॒णस्ते᳚ ।",
          "begin": 0.0,
          "end": 8.95
        },
        {
          "text": "तेभि᳚रे॒तं स॒जोषा᳚ वावशा॒नो॒३॒᳚॑ग्नेः पि᳚ब जि॒ह्वया॒ सोम᳚मिन्द्र ॥",
          "begin": 8.95,
          "end": 20.08
        }
      ]
    },
    {
      "id": "3.35.10",
      "mandala": 3,
      "sukta": 35,
      "rik": 10,
      "padas": [
        {
          "text": "इन्द्र॒ पिब᳚ स्व॒धया᳚ चित्सु॒तस्या॒ग्नेर्वा᳚ पाहि जि॒ह्वया᳚ यजत्र ।",
          "begin": 0.0,
          "end": 9.32
        },
        {
          "text": "अ॒ध्व॒र्योर्वा॒ प्रय᳚तं शक्र॒ हस्ता॒द्धोतु᳚र्वा य॒ज्ञं ह॒विषो᳚ जुषस्व ॥",
          "begin": 9.32,
          "end": 18.96
        }
      ]
    },
    {
      "id": "3.35.11",
      "mandala": 3,
      "sukta": 35,
      "rik": 11,
      "padas": [
        {
          "text": "शु॒नं हु᳚वेम म॒घवा᳚न॒मिन्द्र᳚म॒स्मिन्भरे॒ नृत᳚मं॒ वाज᳚सातौ ।",
          "begin": 0.0,
          "end": 7.871
        },
        {
          "text": "शृ॒ण्वन्त᳚मु॒ग्रमू॒तये᳚ स॒मत्सु॒ घ्नन्तं᳚ वृ॒त्राणि᳚ सं॒जितं॒ धना᳚नाम् ॥",
          "begin": 7.871,
          "end": 17.84
        }
      ]
    }
  ]
}