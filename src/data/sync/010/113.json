{
  "mandala": 10,
  "sukta": 113,
  "verses": [
    {
      "id": "10.113.1",
      "mandala": 10,
      "sukta": 113,
      "rik": 1,
      "padas": [
        {
          "text": "तम᳚स्य॒ द्यावा᳚पृथि॒वी सचे᳚तसा॒ विश्वे᳚भिर्दे॒वैरनु॒ शुष्म᳚मावताम् ।",
          "begin": 0.0,
          "end": 9.636
        },
        {
          "text": "यदैत्कृ᳚ण्वा॒नो म᳚हि॒मान᳚मिन्द्रि॒यं पी॒त्वी सोम᳚स्य॒ क्रतु᳚माँ अवर्धत ॥",
          "begin": 9.636,
          "end": 17.08
        }
      ]
    },
    {
      "id": "10.113.2",
      "mandala": 10,
      "sukta": 113,
      "rik": 2,
      "padas": [
        {
          "text": "तम᳚स्य॒ विष्णु᳚र्महि॒मान॒मोज᳚सां॒शुं द᳚ध॒न्वान्मधु᳚नो॒ वि र᳚प्शते ।",
          "begin": 0.0,
          "end": 7.165
        },
        {
          "text": "दे॒वेभि॒रिन्द्रो᳚ म॒घवा᳚ स॒याव᳚भिर्वृ॒त्रं ज᳚घ॒न्वाँ अ᳚भव॒द्वरे᳚ण्यः ॥",
          "begin": 7.165,
          "end": 15.28
        }
      ]
    },
    {
      "id": "10.113.3",
      "mandala": 10,
      "sukta": 113,
      "rik": 3,
      "padas": [
        {
          "text": "वृ॒त्रेण॒ यदहि᳚ना॒ बिभ्र॒दायु᳚धा स॒मस्थि᳚था यु॒धये॒ शंस᳚मा॒विदे᳚ ।",
          "begin": 0.0,
          "end": 7.467
        },
        {
          "text": "विश्वे᳚ ते॒ अत्र᳚ म॒रुतः᳚ स॒ह त्मनाव᳚र्धन्नुग्र महि॒मान᳚मिन्द्रि॒यम् ॥",
          "begin": 7.467,
          "end": 14.12
        }
      ]
    },
    {
      "id": "10.113.4",
      "mandala": 10,
      "sukta": 113,
      "rik": 4,
      "padas": [
        {
          "text": "ज॒ज्ञा॒न ए॒व व्य᳚बाधत॒ स्पृध॒ः प्राप᳚श्यद्वी॒रो अ॒भि पौंस्यं॒ रण᳚म् ।",
          "begin": 0.0,
          "end": 8.151
        },
        {
          "text": "अवृ᳚श्च॒दद्रि॒मव᳚ स॒स्यदः᳚ सृज॒दस्त᳚भ्ना॒न्नाकं᳚ स्वप॒स्यया᳚ पृ॒थुम् ॥",
          "begin": 8.151,
          "end": 14.88
        }
      ]
    },
    {
      "id": "10.113.5",
      "mandala": 10,
      "sukta": 113,
      "rik": 5,
      "padas": [
        {
          "text": "आदिन्द्र᳚ः स॒त्रा तवि᳚षीरपत्यत॒ वरी᳚यो॒ द्यावा᳚पृथि॒वी अ᳚बाधत ।",
          "begin": 0.0,
          "end": 7.92
        },
        {
          "text": "अवा᳚भरद्धृषि॒तो वज्र᳚माय॒सं शेवं᳚ मि॒त्राय॒ वरु᳚णाय दा॒शुषे᳚ ॥",
          "begin": 7.92,
          "end": 15.16
        }
      ]
    },
    {
      "id": "10.113.6",
      "mandala": 10,
      "sukta": 113,
      "rik": 6,
      "padas": [
        {
          "text": "इन्द्र॒स्यात्र॒ तवि᳚षीभ्यो विर॒प्शिन᳚ ऋघाय॒तो अ᳚रंहयन्त म॒न्यवे᳚ ।",
          "begin": 0.0,
          "end": 7.301
        },
        {
          "text": "वृ॒त्रं यदु॒ग्रो व्यवृ᳚श्च॒दोज᳚सा॒पो बिभ्र᳚तं॒ तम᳚सा॒ परी᳚वृतम् ॥",
          "begin": 7.301,
          "end": 14.08
        }
      ]
    },
    {
      "id": "10.113.7",
      "mandala": 10,
      "sukta": 113,
      "rik": 7,
      "padas": [
        {
          "text": "या वी॒र्या᳚णि प्रथ॒मानि॒ कर्त्वा᳚ महि॒त्वेभि॒र्यत᳚मानौ समी॒यतु᳚ः ।",
          "begin": 0.0,
          "end": 6.982
        },
        {
          "text": "ध्वा॒न्तं तमो॑व᳚ दध्वसे ह॒त इन्द्रो᳚ म॒ह्ना पू॒र्वहू᳚तावपत्यत ॥",
          "begin": 6.982,
          "end": 15.12
        }
      ]
    },
    {
      "id": "10.113.8",
      "mandala": 10,
      "sukta": 113,
      "rik": 8,
      "padas": [
        {
          "text": "विश्वे᳚ दे॒वासो॒ अध॒ वृष्ण्या᳚नि॒ ते॑व᳚र्धय॒न्त्सोम᳚वत्या वच॒स्यया᳚ ।",
          "begin": 0.0,
          "end": 6.841
        },
        {
          "text": "र॒द्धं वृ॒त्रमहि॒मिन्द्र᳚स्य॒ हन्म᳚ना॒ग्निर्न जम्भै᳚स्तृ॒ष्वन्न᳚मावयत् ॥",
          "begin": 6.841,
          "end": 14.92
        }
      ]
    },
    {
      "id": "10.113.9",
      "mandala": 10,
      "sukta": 113,
      "rik": 9,
      "padas": [
        {
          "text": "भूरि॒ दक्षे᳚भिर्वच॒नेभि॒रृक्व᳚भिः स॒ख्येभि᳚ः स॒ख्यानि॒ प्र वो᳚चत ।",
          "begin": 0.0,
          "end": 7.676
        },
        {
          "text": "इन्द्रो॒ धुनिं᳚ च॒ चुमु᳚रिं च द॒म्भय᳚ञ्छ्रद्धामन॒स्या शृ᳚णुते द॒भीत᳚ये ॥",
          "begin": 7.676,
          "end": 14.2
        }
      ]
    },
    {
      "id": "10.113.10",
      "mandala": 10,
      "sukta": 113,
      "rik": 10,
      "padas": [
        {
          "text": "त्वं पु॒रूण्या भ᳚रा॒ स्वश्व्या॒ येभि॒र्मंसै᳚ नि॒वच᳚नानि॒ शंस᳚न् ।",
          "begin": 0.0,
          "end": 10.379
        },
        {
          "text": "सु॒गेभि॒र्विश्वा᳚ दुरि॒ता त᳚रेम वि॒दो षु ण᳚ उर्वि॒या गा॒धम॒द्य ॥",
          "begin": 10.379,
          "end": 18.52
        }
      ]
    }
  ]
}