{
  "mandala": 10,
  "sukta": 70,
  "verses": [
    {
      "id": "10.70.1",
      "mandala": 10,
      "sukta": 70,
      "rik": 1,
      "padas": [
        {
          "text": "इ॒मां मे᳚ अग्ने स॒मिधं᳚ जुषस्वे॒ळस्प॒दे प्रति᳚ हर्या घृ॒ताची᳚म् ।",
          "begin": 0.0,
          "end": 6.877
        },
        {
          "text": "वर्ष्म᳚न्पृथि॒व्याः सु᳚दिन॒त्वे अह्ना᳚मू॒र्ध्वो भ᳚व सुक्रतो देवय॒ज्या ॥",
          "begin": 6.877,
          "end": 15.88
        }
      ]
    },
    {
      "id": "10.70.2",
      "mandala": 10,
      "sukta": 70,
      "rik": 2,
      "padas": [
        {
          "text": "आ दे॒वाना᳚मग्र॒यावे॒ह या᳚तु॒ नरा॒शंसो᳚ वि॒श्वरू᳚पेभि॒रश्वै᳚ः ।",
          "begin": 0.0,
          "end": 8.404
        },
        {
          "text": "ऋ॒तस्य᳚ प॒था नम᳚सा मि॒येधो᳚ दे॒वेभ्यो᳚ दे॒वत᳚मः सुषूदत् ॥",
          "begin": 8.404,
          "end": 15.12
        }
      ]
    },
    {
      "id": "10.70.3",
      "mandala": 10,
      "sukta": 70,
      "rik": 3,
      "padas": [
        {
          "text": "श॒श्व॒त्त॒ममी᳚ळते दू॒त्या᳚य ह॒विष्म᳚न्तो मनु॒ष्या᳚सो अ॒ग्निम् ।",
          "begin": 0.0,
          "end": 7.406
        },
        {
          "text": "वहि᳚ष्ठै॒रश्वै᳚ः सु॒वृता॒ रथे॒ना दे॒वान्व᳚क्षि॒ नि ष᳚दे॒ह होता᳚ ॥",
          "begin": 7.406,
          "end": 14.68
        }
      ]
    },
    {
      "id": "10.70.4",
      "mandala": 10,
      "sukta": 70,
      "rik": 4,
      "padas": [
        {
          "text": "वि प्र᳚थतां दे॒वजु᳚ष्टं तिर॒श्चा दी॒र्घं द्रा॒घ्मा सु᳚र॒भि भू᳚त्व॒स्मे ।",
          "begin": 0.0,
          "end": 8.039
        },
        {
          "text": "अहे᳚ळता॒ मन᳚सा देव बर्हि॒रिन्द्र᳚ज्येष्ठाँ उश॒तो य᳚क्षि दे॒वान् ॥",
          "begin": 8.039,
          "end": 14.36
        }
      ]
    },
    {
      "id": "10.70.5",
      "mandala": 10,
      "sukta": 70,
      "rik": 5,
      "padas": [
        {
          "text": "दि॒वो वा॒ सानु᳚ स्पृ॒शता॒ वरी᳚यः पृथि॒व्या वा॒ मात्र᳚या॒ वि श्र᳚यध्वम् ।",
          "begin": 0.0,
          "end": 7.744
        },
        {
          "text": "उ॒श॒तीर्द्वा᳚रो महि॒ना म॒हद्भि᳚र्दे॒वं रथं᳚ रथ॒युर्धा᳚रयध्वम् ॥",
          "begin": 7.744,
          "end": 14.52
        }
      ]
    },
    {
      "id": "10.70.6",
      "mandala": 10,
      "sukta": 70,
      "rik": 6,
      "padas": [
        {
          "text": "दे॒वी दि॒वो दु᳚हि॒तरा᳚ सुशि॒ल्पे उ॒षासा॒नक्ता᳚ सदतां॒ नि योनौ᳚ ।",
          "begin": 0.0,
          "end": 8.657
        },
        {
          "text": "आ वां᳚ दे॒वास᳚ उशती उ॒शन्त᳚ उ॒रौ सी᳚दन्तु सुभगे उ॒पस्थे᳚ ॥",
          "begin": 8.657,
          "end": 15.36
        }
      ]
    },
    {
      "id": "10.70.7",
      "mandala": 10,
      "sukta": 70,
      "rik": 7,
      "padas": [
        {
          "text": "ऊ॒र्ध्वो ग्रावा᳚ बृ॒हद॒ग्निः समि᳚द्धः प्रि॒या धामा॒न्यदि᳚तेरु॒पस्थे᳚ ।",
          "begin": 0.0,
          "end": 7.204
        },
        {
          "text": "पु॒रोहि᳚तावृत्विजा य॒ज्ञे अ॒स्मिन्वि॒दुष्ट᳚रा॒ द्रवि᳚ण॒मा य᳚जेथाम् ॥",
          "begin": 7.204,
          "end": 14.16
        }
      ]
    },
    {
      "id": "10.70.8",
      "mandala": 10,
      "sukta": 70,
      "rik": 8,
      "padas": [
        {
          "text": "तिस्रो᳚ देवीर्ब॒र्हिरि॒दं वरी᳚य॒ आ सी᳚दत चकृ॒मा वः᳚ स्यो॒नम् ।",
          "begin": 0.0,
          "end": 8.064
        },
        {
          "text": "म॒नु॒ष्वद्य॒ज्ञं सुधि᳚ता ह॒वींषीळा᳚ दे॒वी घृ॒तप᳚दी जुषन्त ॥",
          "begin": 8.064,
          "end": 13.68
        }
      ]
    },
    {
      "id": "10.70.9",
      "mandala": 10,
      "sukta": 70,
      "rik": 9,
      "padas": [
        {
          "text": "देव᳚ त्वष्ट॒र्यद्ध᳚ चारु॒त्वमान॒ड्यदङ्गि᳚रसा॒मभ᳚वः सचा॒भूः ।",
          "begin": 0.0,
          "end": 7.12
        },
        {
          "text": "स दे॒वानां॒ पाथ॒ उप॒ प्र वि॒द्वाँ उ॒शन्य᳚क्षि द्रविणोदः सु॒रत्न᳚ः ॥",
          "begin": 7.12,
          "end": 13.04
        }
      ]
    },
    {
      "id": "10.70.10",
      "mandala": 10,
      "sukta": 70,
      "rik": 10,
      "padas": [
        {
          "text": "वन᳚स्पते रश॒नया᳚ नि॒यूया᳚ दे॒वानां॒ पाथ॒ उप᳚ वक्षि वि॒द्वान् ।",
          "begin": 0.0,
          "end": 7.493
        },
        {
          "text": "स्वदा᳚ति दे॒वः कृ॒णव᳚द्ध॒वींष्यव᳚तां॒ द्यावा᳚पृथि॒वी हवं᳚ मे ॥",
          "begin": 7.493,
          "end": 13.96
        }
      ]
    },
    {
      "id": "10.70.11",
      "mandala": 10,
      "sukta": 70,
      "rik": 11,
      "padas": [
        {
          "text": "आग्ने᳚ वह॒ वरु᳚णमि॒ष्टये᳚ न॒ इन्द्रं᳚ दि॒वो म॒रुतो᳚ अ॒न्तरि᳚क्षात् ।",
          "begin": 0.0,
          "end": 7.869
        },
        {
          "text": "सीद᳚न्तु ब॒र्हिर्विश्व॒ आ यज᳚त्रा॒ः स्वाहा᳚ दे॒वा अ॒मृता᳚ मादयन्ताम् ॥",
          "begin": 7.869,
          "end": 17.32
        }
      ]
    }
  ]
}