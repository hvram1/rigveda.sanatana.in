{
  "mandala": 10,
  "sukta": 86,
  "verses": [
    {
      "id": "10.86.1",
      "mandala": 10,
      "sukta": 86,
      "rik": 1,
      "padas": [
        {
          "text": "वि हि सोतो॒रसृ᳚क्षत॒ नेन्द्रं᳚ दे॒वम᳚मंसत ।",
          "begin": 0.0,
          "end": 5.151
        },
        {
          "text": "यत्राम᳚दद्वृ॒षाक᳚पिर॒र्यः पु॒ष्टेषु॒ मत्स᳚खा॒ विश्व᳚स्मा॒दिन्द्र॒ उत्त᳚रः ॥",
          "begin": 5.151,
          "end": 12.24
        }
      ]
    },
    {
      "id": "10.86.2",
      "mandala": 10,
      "sukta": 86,
      "rik": 2,
      "padas": [
        {
          "text": "परा॒ ही᳚न्द्र॒ धाव᳚सि वृ॒षाक᳚पे॒रति॒ व्यथि᳚ः ।",
          "begin": 0.0,
          "end": 6.766
        },
        {
          "text": "नो अह॒ प्र वि᳚न्दस्य॒न्यत्र॒ सोम᳚पीतये॒ विश्व᳚स्मा॒दिन्द्र॒ उत्त᳚रः ॥",
          "begin": 6.766,
          "end": 12.36
        }
      ]
    },
    {
      "id": "10.86.3",
      "mandala": 10,
      "sukta": 86,
      "rik": 3,
      "padas": [
        {
          "text": "किम॒यं त्वां वृ॒षाक᳚पिश्च॒कार॒ हरि᳚तो मृ॒गः ।",
          "begin": 0.0,
          "end": 5.457
        },
        {
          "text": "यस्मा᳚ इर॒स्यसीदु॒ न्व१॒᳚र्यो वा᳚ पुष्टि॒मद्वसु॒ विश्व᳚स्मा॒दिन्द्र॒ उत्त᳚रः ॥",
          "begin": 5.457,
          "end": 13.28
        }
      ]
    },
    {
      "id": "10.86.4",
      "mandala": 10,
      "sukta": 86,
      "rik": 4,
      "padas": [
        {
          "text": "यमि॒मं त्वं वृ॒षाक᳚पिं प्रि॒यमि᳚न्द्राभि॒रक्ष᳚सि ।",
          "begin": 0.0,
          "end": 5.812
        },
        {
          "text": "श्वा न्व᳚स्य जम्भिष॒दपि॒ कर्णे᳚ वराह॒युर्विश्व᳚स्मा॒दिन्द्र॒ उत्त᳚रः ॥",
          "begin": 5.812,
          "end": 12.36
        }
      ]
    },
    {
      "id": "10.86.5",
      "mandala": 10,
      "sukta": 86,
      "rik": 5,
      "padas": [
        {
          "text": "प्रि॒या त॒ष्टानि᳚ मे क॒पिर्व्य᳚क्ता॒ व्य᳚दूदुषत् ।",
          "begin": 0.0,
          "end": 5.615
        },
        {
          "text": "शिरो॒ न्व᳚स्य राविषं॒ न सु॒गं दु॒ष्कृते᳚ भुवं॒ विश्व᳚स्मा॒दिन्द्र॒ उत्त᳚रः ॥",
          "begin": 5.615,
          "end": 12.32
        }
      ]
    },
    {
      "id": "10.86.6",
      "mandala": 10,
      "sukta": 86,
      "rik": 6,
      "padas": [
        {
          "text": "न मत्स्त्री सु᳚भ॒सत्त᳚रा॒ न सु॒याशु᳚तरा भुवत् ।",
          "begin": 0.0,
          "end": 5.593
        },
        {
          "text": "न मत्प्रति᳚च्यवीयसी॒ न सक्थ्युद्य᳚मीयसी॒ विश्व᳚स्मा॒दिन्द्र॒ उत्त᳚रः ॥",
          "begin": 5.593,
          "end": 11.8
        }
      ]
    },
    {
      "id": "10.86.7",
      "mandala": 10,
      "sukta": 86,
      "rik": 7,
      "padas": [
        {
          "text": "उ॒वे अ᳚म्ब सुलाभिके॒ यथे᳚वा॒ङ्ग भ᳚वि॒ष्यति᳚ ।",
          "begin": 0.0,
          "end": 6.55
        },
        {
          "text": "भ॒सन्मे᳚ अम्ब॒ सक्थि᳚ मे॒ शिरो᳚ मे॒ वी᳚व हृष्यति॒ विश्व᳚स्मा॒दिन्द्र॒ उत्त᳚रः ॥",
          "begin": 6.55,
          "end": 14.24
        }
      ]
    },
    {
      "id": "10.86.8",
      "mandala": 10,
      "sukta": 86,
      "rik": 8,
      "padas": [
        {
          "text": "किं सु᳚बाहो स्वङ्गुरे॒ पृथु᳚ष्टो॒ पृथु᳚जाघने ।",
          "begin": 0.0,
          "end": 5.45
        },
        {
          "text": "किं शू᳚रपत्नि न॒स्त्वम॒भ्य᳚मीषि वृ॒षाक᳚पिं॒ विश्व᳚स्मा॒दिन्द्र॒ उत्त᳚रः ॥",
          "begin": 5.45,
          "end": 11.88
        }
      ]
    },
    {
      "id": "10.86.9",
      "mandala": 10,
      "sukta": 86,
      "rik": 9,
      "padas": [
        {
          "text": "अ॒वीरा᳚मिव॒ माम॒यं श॒रारु᳚र॒भि म᳚न्यते ।",
          "begin": 0.0,
          "end": 5.574
        },
        {
          "text": "उ॒ताहम᳚स्मि वी॒रिणीन्द्र᳚पत्नी म॒रुत्स᳚खा॒ विश्व᳚स्मा॒दिन्द्र॒ उत्त᳚रः ॥",
          "begin": 5.574,
          "end": 11.96
        }
      ]
    },
    {
      "id": "10.86.10",
      "mandala": 10,
      "sukta": 86,
      "rik": 10,
      "padas": [
        {
          "text": "सं॒हो॒त्रं स्म᳚ पु॒रा नारी॒ सम᳚नं॒ वाव᳚ गच्छति ।",
          "begin": 0.0,
          "end": 4.984
        },
        {
          "text": "वे॒धा ऋ॒तस्य᳚ वी॒रिणीन्द्र᳚पत्नी महीयते॒ विश्व᳚स्मा॒दिन्द्र॒ उत्त᳚रः ॥",
          "begin": 4.984,
          "end": 11.88
        }
      ]
    },
    {
      "id": "10.86.11",
      "mandala": 10,
      "sukta": 86,
      "rik": 11,
      "padas": [
        {
          "text": "इ॒न्द्रा॒णीमा॒सु नारि᳚षु सु॒भगा᳚म॒हम᳚श्रवम् ।",
          "begin": 0.0,
          "end": 5.78
        },
        {
          "text": "न॒ह्य᳚स्या अप॒रं च॒न ज॒रसा॒ मर᳚ते॒ पति॒र्विश्व᳚स्मा॒दिन्द्र॒ उत्त᳚रः ॥",
          "begin": 5.78,
          "end": 12.16
        }
      ]
    },
    {
      "id": "10.86.12",
      "mandala": 10,
      "sukta": 86,
      "rik": 12,
      "padas": [
        {
          "text": "नाहमि᳚न्द्राणि रारण॒ सख्यु᳚र्वृ॒षाक᳚पेरृ॒ते ।",
          "begin": 0.0,
          "end": 6.541
        },
        {
          "text": "यस्ये॒दमप्यं᳚ ह॒विः प्रि॒यं दे॒वेषु॒ गच्छ᳚ति॒ विश्व᳚स्मा॒दिन्द्र॒ उत्त᳚रः ॥",
          "begin": 6.541,
          "end": 13.4
        }
      ]
    },
    {
      "id": "10.86.13",
      "mandala": 10,
      "sukta": 86,
      "rik": 13,
      "padas": [
        {
          "text": "वृषा᳚कपायि॒ रेव᳚ति॒ सुपु᳚त्र॒ आदु॒ सुस्नु᳚षे ।",
          "begin": 0.0,
          "end": 5.735
        },
        {
          "text": "घस᳚त्त॒ इन्द्र᳚ उ॒क्षणः᳚ प्रि॒यं का᳚चित्क॒रं ह॒विर्विश्व᳚स्मा॒दिन्द्र॒ उत्त᳚रः ॥",
          "begin": 5.735,
          "end": 12.4
        }
      ]
    },
    {
      "id": "10.86.14",
      "mandala": 10,
      "sukta": 86,
      "rik": 14,
      "padas": [
        {
          "text": "उ॒क्ष्णो हि मे॒ पञ्च᳚दश सा॒कं पच᳚न्ति विंश॒तिम् ।",
          "begin": 0.0,
          "end": 5.367
        },
        {
          "text": "उ॒ताहम᳚द्मि॒ पीव॒ इदु॒भा कु॒क्षी पृ᳚णन्ति मे॒ विश्व᳚स्मा॒दिन्द्र॒ उत्त᳚रः ॥",
          "begin": 5.367,
          "end": 11.36
        }
      ]
    },
    {
      "id": "10.86.15",
      "mandala": 10,
      "sukta": 86,
      "rik": 15,
      "padas": [
        {
          "text": "वृ॒ष॒भो न ति॒ग्मशृ᳚ङ्गो॒॑न्तर्यू॒थेषु॒ रोरु᳚वत् ।",
          "begin": 0.0,
          "end": 5.63
        },
        {
          "text": "म॒न्थस्त᳚ इन्द्र॒ शं हृ॒दे यं ते᳚ सु॒नोति᳚ भाव॒युर्विश्व᳚स्मा॒दिन्द्र॒ उत्त᳚रः ॥",
          "begin": 5.63,
          "end": 12.28
        }
      ]
    },
    {
      "id": "10.86.16",
      "mandala": 10,
      "sukta": 86,
      "rik": 16,
      "padas": [
        {
          "text": "न सेशे॒ यस्य॒ रम्ब᳚ते॑न्त॒रा स॒क्थ्या॒३॒᳚ कपृ᳚त् ।",
          "begin": 0.0,
          "end": 7.171
        },
        {
          "text": "सेदी᳚शे॒ यस्य᳚ रोम॒शं नि᳚षे॒दुषो᳚ वि॒जृम्भ᳚ते॒ विश्व᳚स्मा॒दिन्द्र॒ उत्त᳚रः ॥",
          "begin": 7.171,
          "end": 14.76
        }
      ]
    },
    {
      "id": "10.86.17",
      "mandala": 10,
      "sukta": 86,
      "rik": 17,
      "padas": [
        {
          "text": "न सेशे॒ यस्य᳚ रोम॒शं नि᳚षे॒दुषो᳚ वि॒जृम्भ᳚ते ।",
          "begin": 0.0,
          "end": 5.997
        },
        {
          "text": "सेदी᳚शे॒ यस्य॒ रम्ब᳚ते॑न्त॒रा स॒क्थ्या॒३॒᳚ कपृ॒द्विश्व᳚स्मा॒दिन्द्र॒ उत्त᳚रः ॥",
          "begin": 5.997,
          "end": 14.6
        }
      ]
    },
    {
      "id": "10.86.18",
      "mandala": 10,
      "sukta": 86,
      "rik": 18,
      "padas": [
        {
          "text": "अ॒यमि᳚न्द्र वृ॒षाक᳚पि॒ः पर᳚स्वन्तं ह॒तं वि᳚दत् ।",
          "begin": 0.0,
          "end": 5.598
        },
        {
          "text": "अ॒सिं सू॒नां नवं᳚ च॒रुमादेध॒स्यान॒ आचि᳚तं॒ विश्व᳚स्मा॒दिन्द्र॒ उत्त᳚रः ॥",
          "begin": 5.598,
          "end": 12.24
        }
      ]
    },
    {
      "id": "10.86.19",
      "mandala": 10,
      "sukta": 86,
      "rik": 19,
      "padas": [
        {
          "text": "अ॒यमे᳚मि वि॒चाक᳚शद्विचि॒न्वन्दास॒मार्य᳚म् ।",
          "begin": 0.0,
          "end": 5.286
        },
        {
          "text": "पिबा᳚मि पाक॒सुत्व᳚नो॒॑भि धीर᳚मचाकशं॒ विश्व᳚स्मा॒दिन्द्र॒ उत्त᳚रः ॥",
          "begin": 5.286,
          "end": 12.04
        }
      ]
    },
    {
      "id": "10.86.20",
      "mandala": 10,
      "sukta": 86,
      "rik": 20,
      "padas": [
        {
          "text": "धन्व᳚ च॒ यत्कृ॒न्तत्रं᳚ च॒ कति᳚ स्वि॒त्ता वि योज᳚ना ।",
          "begin": 0.0,
          "end": 5.429
        },
        {
          "text": "नेदी᳚यसो वृषाक॒पे॑स्त॒मेहि᳚ गृ॒हाँ उप॒ विश्व᳚स्मा॒दिन्द्र॒ उत्त᳚रः ॥",
          "begin": 5.429,
          "end": 12.08
        }
      ]
    },
    {
      "id": "10.86.21",
      "mandala": 10,
      "sukta": 86,
      "rik": 21,
      "padas": [
        {
          "text": "पुन॒रेहि᳚ वृषाकपे सुवि॒ता क᳚ल्पयावहै ।",
          "begin": 0.0,
          "end": 5.185
        },
        {
          "text": "य ए॒ष स्व᳚प्न॒नंश॒नो॑स्त॒मेषि᳚ प॒था पुन॒र्विश्व᳚स्मा॒दिन्द्र॒ उत्त᳚रः ॥",
          "begin": 5.185,
          "end": 11.2
        }
      ]
    },
    {
      "id": "10.86.22",
      "mandala": 10,
      "sukta": 86,
      "rik": 22,
      "padas": [
        {
          "text": "यदुद᳚ञ्चो वृषाकपे गृ॒हमि॒न्द्राज᳚गन्तन ।",
          "begin": 0.0,
          "end": 5.208
        },
        {
          "text": "क्व१॒᳚ स्य पु᳚ल्व॒घो मृ॒गः कम᳚गञ्जन॒योप᳚नो॒ विश्व᳚स्मा॒दिन्द्र॒ उत्त᳚रः ॥",
          "begin": 5.208,
          "end": 12.04
        }
      ]
    },
    {
      "id": "10.86.23",
      "mandala": 10,
      "sukta": 86,
      "rik": 23,
      "padas": [
        {
          "text": "पर्शु᳚र्ह॒ नाम᳚ मान॒वी सा॒कं स᳚सूव विंश॒तिम् ।",
          "begin": 0.0,
          "end": 5.739
        },
        {
          "text": "भ॒द्रं भ᳚ल॒ त्यस्या᳚ अभू॒द्यस्या᳚ उ॒दर॒माम᳚य॒द्विश्व᳚स्मा॒दिन्द्र॒ उत्त᳚रः ॥",
          "begin": 5.739,
          "end": 16.36
        }
      ]
    }
  ]
}