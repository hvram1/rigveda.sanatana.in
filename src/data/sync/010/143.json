{
  "mandala": 10,
  "sukta": 143,
  "verses": [
    {
      "id": "10.143.1",
      "mandala": 10,
      "sukta": 143,
      "rik": 1,
      "padas": [
        {
          "text": "त्यं चि॒दत्रि᳚मृत॒जुर॒मर्थ॒मश्वं॒ न यात᳚वे ।",
          "begin": 0.0,
          "end": 5.01
        },
        {
          "text": "क॒क्षीव᳚न्तं॒ यदी॒ पुना॒ रथं॒ न कृ᳚णु॒थो नव᳚म् ॥",
          "begin": 5.01,
          "end": 9.96
        }
      ]
    },
    {
      "id": "10.143.2",
      "mandala": 10,
      "sukta": 143,
      "rik": 2,
      "padas": [
        {
          "text": "त्यं चि॒दश्वं॒ न वा॒जिन᳚मरे॒णवो॒ यमत्न᳚त ।",
          "begin": 0.0,
          "end": 5.664
        },
        {
          "text": "दृ॒ळ्हं ग्र॒न्थिं न वि ष्य᳚त॒मत्रिं॒ यवि᳚ष्ठ॒मा रजः᳚ ॥",
          "begin": 5.664,
          "end": 10.08
        }
      ]
    },
    {
      "id": "10.143.3",
      "mandala": 10,
      "sukta": 143,
      "rik": 3,
      "padas": [
        {
          "text": "नरा॒ दंसि᳚ष्ठा॒वत्र᳚ये॒ शुभ्रा॒ सिषा᳚सतं॒ धियः᳚ ।",
          "begin": 0.0,
          "end": 6.372
        },
        {
          "text": "अथा॒ हि वां᳚ दि॒वो न᳚रा॒ पुन॒ः स्तोमो॒ न वि॒शसे᳚ ॥",
          "begin": 6.372,
          "end": 11.08
        }
      ]
    },
    {
      "id": "10.143.4",
      "mandala": 10,
      "sukta": 143,
      "rik": 4,
      "padas": [
        {
          "text": "चि॒ते तद्वां᳚ सुराधसा रा॒तिः सु᳚म॒तिर᳚श्विना ।",
          "begin": 0.0,
          "end": 5.74
        },
        {
          "text": "आ यन्न॒ः सद᳚ने पृ॒थौ सम᳚ने॒ पर्ष᳚थो नरा ॥",
          "begin": 5.74,
          "end": 10.76
        }
      ]
    },
    {
      "id": "10.143.5",
      "mandala": 10,
      "sukta": 143,
      "rik": 5,
      "padas": [
        {
          "text": "यु॒वं भु॒ज्युं स᳚मु॒द्र आ रज᳚सः पा॒र ई᳚ङ्खि॒तम् ।",
          "begin": 0.0,
          "end": 6.058
        },
        {
          "text": "या॒तमच्छा᳚ पत॒त्रिभि॒र्नास᳚त्या सा॒तये᳚ कृतम् ॥",
          "begin": 6.058,
          "end": 10.2
        }
      ]
    },
    {
      "id": "10.143.6",
      "mandala": 10,
      "sukta": 143,
      "rik": 6,
      "padas": [
        {
          "text": "आ वां᳚ सु॒म्नैः शं॒यू इ᳚व॒ मंहि᳚ष्ठा॒ विश्व᳚वेदसा ।",
          "begin": 0.0,
          "end": 8.232
        },
        {
          "text": "सम॒स्मे भू᳚षतं न॒रोत्सं॒ न पि॒प्युषी॒रिषः᳚ ॥",
          "begin": 8.232,
          "end": 12.04
        }
      ]
    }
  ]
}