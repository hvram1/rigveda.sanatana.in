{
  "mandala": 10,
  "sukta": 22,
  "verses": [
    {
      "id": "10.22.1",
      "mandala": 10,
      "sukta": 22,
      "rik": 1,
      "padas": [
        {
          "text": "कुह᳚ श्रु॒त इन्द्र॒ः कस्मि᳚न्न॒द्य जने᳚ मि॒त्रो न श्रू᳚यते ।",
          "begin": 0.0,
          "end": 9.347
        },
        {
          "text": "ऋषी᳚णां वा॒ यः क्षये॒ गुहा᳚ वा॒ चर्कृ᳚षे गि॒रा ॥",
          "begin": 9.347,
          "end": 14.48
        }
      ]
    },
    {
      "id": "10.22.2",
      "mandala": 10,
      "sukta": 22,
      "rik": 2,
      "padas": [
        {
          "text": "इ॒ह श्रु॒त इन्द्रो᳚ अ॒स्मे अ॒द्य स्तवे᳚ व॒ज्र्यृची᳚षमः ।",
          "begin": 0.0,
          "end": 7.345
        },
        {
          "text": "मि॒त्रो न यो जने॒ष्वा यश᳚श्च॒क्रे असा॒म्या ॥",
          "begin": 7.345,
          "end": 12.16
        }
      ]
    },
    {
      "id": "10.22.3",
      "mandala": 10,
      "sukta": 22,
      "rik": 3,
      "padas": [
        {
          "text": "म॒हो यस्पति॒ः शव᳚सो॒ असा॒म्या म॒हो नृ॒म्णस्य᳚ तूतु॒जिः ।",
          "begin": 0.0,
          "end": 6.484
        },
        {
          "text": "भ॒र्ता वज्र᳚स्य धृ॒ष्णोः पि॒ता पु॒त्रमि᳚व प्रि॒यम् ॥",
          "begin": 6.484,
          "end": 10.92
        }
      ]
    },
    {
      "id": "10.22.4",
      "mandala": 10,
      "sukta": 22,
      "rik": 4,
      "padas": [
        {
          "text": "यु॒जा॒नो अश्वा॒ वात᳚स्य॒ धुनी᳚ दे॒वो दे॒वस्य᳚ वज्रिवः ।",
          "begin": 0.0,
          "end": 6.765
        },
        {
          "text": "स्यन्ता᳚ प॒था वि॒रुक्म᳚ता सृजा॒नः स्तो॒ष्यध्व᳚नः ॥",
          "begin": 6.765,
          "end": 11.72
        }
      ]
    },
    {
      "id": "10.22.5",
      "mandala": 10,
      "sukta": 22,
      "rik": 5,
      "padas": [
        {
          "text": "त्वं त्या चि॒द्वात॒स्याश्वागा᳚ ऋ॒ज्रा त्मना॒ वह᳚ध्यै ।",
          "begin": 0.0,
          "end": 6.344
        },
        {
          "text": "ययो᳚र्दे॒वो न मर्त्यो᳚ य॒न्ता नकि᳚र्वि॒दाय्य᳚ः ॥",
          "begin": 6.344,
          "end": 12.56
        }
      ]
    },
    {
      "id": "10.22.6",
      "mandala": 10,
      "sukta": 22,
      "rik": 6,
      "padas": [
        {
          "text": "अध॒ ग्मन्तो॒शना᳚ पृच्छते वां॒ कद᳚र्था न॒ आ गृ॒हम् ।",
          "begin": 0.0,
          "end": 6.369
        },
        {
          "text": "आ ज᳚ग्मथुः परा॒काद्दि॒वश्च॒ ग्मश्च॒ मर्त्य᳚म् ॥",
          "begin": 6.369,
          "end": 11.12
        }
      ]
    },
    {
      "id": "10.22.7",
      "mandala": 10,
      "sukta": 22,
      "rik": 7,
      "padas": [
        {
          "text": "आ न᳚ इन्द्र पृक्षसे॒॑स्माकं॒ ब्रह्मोद्य᳚तम् ।",
          "begin": 0.0,
          "end": 5.541
        },
        {
          "text": "तत्त्वा᳚ याचाम॒हे॑व॒ः शुष्णं॒ यद्धन्नमा᳚नुषम् ॥",
          "begin": 5.541,
          "end": 10.8
        }
      ]
    },
    {
      "id": "10.22.8",
      "mandala": 10,
      "sukta": 22,
      "rik": 8,
      "padas": [
        {
          "text": "अ॒क॒र्मा दस्यु᳚र॒भि नो᳚ अम॒न्तुर॒न्यव्र᳚तो॒ अमा᳚नुषः ।",
          "begin": 0.0,
          "end": 6.932
        },
        {
          "text": "त्वं तस्या᳚मित्रह॒न्वध᳚र्दा॒सस्य᳚ दम्भय ॥",
          "begin": 6.932,
          "end": 11.36
        }
      ]
    },
    {
      "id": "10.22.9",
      "mandala": 10,
      "sukta": 22,
      "rik": 9,
      "padas": [
        {
          "text": "त्वं न᳚ इन्द्र शूर॒ शूरै᳚रु॒त त्वोता᳚सो ब॒र्हणा᳚ ।",
          "begin": 0.0,
          "end": 6.895
        },
        {
          "text": "पु॒रु॒त्रा ते॒ वि पू॒र्तयो॒ नव᳚न्त क्षो॒णयो᳚ यथा ॥",
          "begin": 6.895,
          "end": 12.04
        }
      ]
    },
    {
      "id": "10.22.10",
      "mandala": 10,
      "sukta": 22,
      "rik": 10,
      "padas": [
        {
          "text": "त्वं तान्वृ᳚त्र॒हत्ये᳚ चोदयो॒ नॄन्का᳚र्पा॒णे शू᳚र वज्रिवः ।",
          "begin": 0.0,
          "end": 7.568
        },
        {
          "text": "गुहा॒ यदी᳚ कवी॒नां वि॒शां नक्ष᳚त्रशवसाम् ॥",
          "begin": 7.568,
          "end": 12.44
        }
      ]
    },
    {
      "id": "10.22.11",
      "mandala": 10,
      "sukta": 22,
      "rik": 11,
      "padas": [
        {
          "text": "म॒क्षू ता त᳚ इन्द्र दा॒नाप्न᳚स आक्षा॒णे शू᳚र वज्रिवः ।",
          "begin": 0.0,
          "end": 6.206
        },
        {
          "text": "यद्ध॒ शुष्ण᳚स्य द॒म्भयो᳚ जा॒तं विश्वं᳚ स॒याव᳚भिः ॥",
          "begin": 6.206,
          "end": 12.08
        }
      ]
    },
    {
      "id": "10.22.12",
      "mandala": 10,
      "sukta": 22,
      "rik": 12,
      "padas": [
        {
          "text": "माकु॒ध्र्य᳚गिन्द्र शूर॒ वस्वी᳚र॒स्मे भू᳚वन्न॒भिष्ट᳚यः ।",
          "begin": 0.0,
          "end": 7.173
        },
        {
          "text": "व॒यंव᳚यं त आसां सु॒म्ने स्या᳚म वज्रिवः ॥",
          "begin": 7.173,
          "end": 11.96
        }
      ]
    },
    {
      "id": "10.22.13",
      "mandala": 10,
      "sukta": 22,
      "rik": 13,
      "padas": [
        {
          "text": "अ॒स्मे ता त᳚ इन्द्र सन्तु स॒त्याहिं᳚सन्तीरुप॒स्पृशः᳚ ।",
          "begin": 0.0,
          "end": 4.822
        },
        {
          "text": "वि॒द्याम॒ यासां॒ भुजो᳚ धेनू॒नां न व᳚ज्रिवः ॥",
          "begin": 4.822,
          "end": 10.92
        }
      ]
    },
    {
      "id": "10.22.14",
      "mandala": 10,
      "sukta": 22,
      "rik": 14,
      "padas": [
        {
          "text": "अ॒ह॒स्ता यद॒पदी॒ वर्ध᳚त॒ क्षाः शची᳚भिर्वे॒द्याना᳚म् ।",
          "begin": 0.0,
          "end": 6.318
        },
        {
          "text": "शुष्णं॒ परि᳚ प्रदक्षि॒णिद्वि॒श्वाय᳚वे॒ नि शि᳚श्नथः ॥",
          "begin": 6.318,
          "end": 11.52
        }
      ]
    },
    {
      "id": "10.22.15",
      "mandala": 10,
      "sukta": 22,
      "rik": 15,
      "padas": [
        {
          "text": "पिबा᳚पि॒बेदि᳚न्द्र शूर॒ सोमं॒ मा रि᳚षण्यो वसवान॒ वसु॒ः सन् ।",
          "begin": 0.0,
          "end": 7.891
        },
        {
          "text": "उ॒त त्रा᳚यस्व गृण॒तो म॒घोनो᳚ म॒हश्च᳚ रा॒यो रे॒वत᳚स्कृधी नः ॥",
          "begin": 7.891,
          "end": 16.48
        }
      ]
    }
  ]
}