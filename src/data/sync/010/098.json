{
  "mandala": 10,
  "sukta": 98,
  "verses": [
    {
      "id": "10.98.1",
      "mandala": 10,
      "sukta": 98,
      "rik": 1,
      "padas": [
        {
          "text": "बृह᳚स्पते॒ प्रति᳚ मे दे॒वता᳚मिहि मि॒त्रो वा॒ यद्वरु᳚णो॒ वासि᳚ पू॒षा ।",
          "begin": 0.0,
          "end": 7.199
        },
        {
          "text": "आ॒दि॒त्यैर्वा॒ यद्वसु᳚भिर्म॒रुत्वा॒न्त्स प॒र्जन्यं॒ शंत᳚नवे वृषाय ॥",
          "begin": 7.199,
          "end": 13.92
        }
      ]
    },
    {
      "id": "10.98.2",
      "mandala": 10,
      "sukta": 98,
      "rik": 2,
      "padas": [
        {
          "text": "आ दे॒वो दू॒तो अ᳚जि॒रश्चि᳚कि॒त्वान्त्वद्दे᳚वापे अ॒भि माम᳚गच्छत् ।",
          "begin": 0.0,
          "end": 7.512
        },
        {
          "text": "प्र॒ती॒ची॒नः प्रति॒ मामा व᳚वृत्स्व॒ दधा᳚मि ते द्यु॒मतीं॒ वाच᳚मा॒सन् ॥",
          "begin": 7.512,
          "end": 14.24
        }
      ]
    },
    {
      "id": "10.98.3",
      "mandala": 10,
      "sukta": 98,
      "rik": 3,
      "padas": [
        {
          "text": "अ॒स्मे धे᳚हि द्यु॒मतीं॒ वाच᳚मा॒सन्बृह᳚स्पते अनमी॒वामि᳚षि॒राम् ।",
          "begin": 0.0,
          "end": 5.346
        },
        {
          "text": "यया᳚ वृ॒ष्टिं शंत᳚नवे॒ वना᳚व दि॒वो द्र॒प्सो मधु᳚माँ॒ आ वि᳚वेश ॥",
          "begin": 5.346,
          "end": 14.28
        }
      ]
    },
    {
      "id": "10.98.4",
      "mandala": 10,
      "sukta": 98,
      "rik": 4,
      "padas": [
        {
          "text": "आ नो᳚ द्र॒प्सा मधु᳚मन्तो विश॒न्त्विन्द्र᳚ दे॒ह्यधि᳚रथं स॒हस्र᳚म् ।",
          "begin": 0.0,
          "end": 6.412
        },
        {
          "text": "नि षी᳚द हो॒त्रमृ᳚तु॒था य᳚जस्व दे॒वान्दे᳚वापे ह॒विषा᳚ सपर्य ॥",
          "begin": 6.412,
          "end": 13.92
        }
      ]
    },
    {
      "id": "10.98.5",
      "mandala": 10,
      "sukta": 98,
      "rik": 5,
      "padas": [
        {
          "text": "आ॒र्ष्टि॒षे॒णो हो॒त्रमृषि᳚र्नि॒षीद᳚न्दे॒वापि᳚र्देवसुम॒तिं चि᳚कि॒त्वान् ।",
          "begin": 0.0,
          "end": 8.562
        },
        {
          "text": "स उत्त᳚रस्मा॒दध᳚रं समु॒द्रम॒पो दि॒व्या अ᳚सृजद्व॒र्ष्या᳚ अ॒भि ॥",
          "begin": 8.562,
          "end": 14.08
        }
      ]
    },
    {
      "id": "10.98.6",
      "mandala": 10,
      "sukta": 98,
      "rik": 6,
      "padas": [
        {
          "text": "अ॒स्मिन्त्स᳚मु॒द्रे अध्युत्त᳚रस्मि॒न्नापो᳚ दे॒वेभि॒र्निवृ᳚ता अतिष्ठन् ।",
          "begin": 0.0,
          "end": 8.054
        },
        {
          "text": "ता अ᳚द्रवन्नार्ष्टिषे॒णेन᳚ सृ॒ष्टा दे॒वापि᳚ना॒ प्रेषि᳚ता मृ॒क्षिणी᳚षु ॥",
          "begin": 8.054,
          "end": 15.12
        }
      ]
    },
    {
      "id": "10.98.7",
      "mandala": 10,
      "sukta": 98,
      "rik": 7,
      "padas": [
        {
          "text": "यद्दे॒वापि॒ः शंत᳚नवे पु॒रोहि᳚तो हो॒त्राय᳚ वृ॒तः कृ॒पय॒न्नदी᳚धेत् ।",
          "begin": 0.0,
          "end": 7.822
        },
        {
          "text": "दे॒व॒श्रुतं᳚ वृष्टि॒वनिं॒ ररा᳚णो॒ बृह॒स्पति॒र्वाच᳚मस्मा अयच्छत् ॥",
          "begin": 7.822,
          "end": 14.48
        }
      ]
    },
    {
      "id": "10.98.8",
      "mandala": 10,
      "sukta": 98,
      "rik": 8,
      "padas": [
        {
          "text": "यं त्वा᳚ दे॒वापि᳚ः शुशुचा॒नो अ᳚ग्न आर्ष्टिषे॒णो म᳚नु॒ष्य᳚ः समी॒धे ।",
          "begin": 0.0,
          "end": 7.746
        },
        {
          "text": "विश्वे᳚भिर्दे॒वैर᳚नुम॒द्यमा᳚न॒ः प्र प॒र्जन्य᳚मीरया वृष्टि॒मन्त᳚म् ॥",
          "begin": 7.746,
          "end": 14.64
        }
      ]
    },
    {
      "id": "10.98.9",
      "mandala": 10,
      "sukta": 98,
      "rik": 9,
      "padas": [
        {
          "text": "त्वां पूर्व॒ ऋष᳚यो गी॒र्भिरा᳚य॒न्त्वाम᳚ध्व॒रेषु᳚ पुरुहूत॒ विश्वे᳚ ।",
          "begin": 0.0,
          "end": 7.981
        },
        {
          "text": "स॒हस्रा॒ण्यधि᳚रथान्य॒स्मे आ नो᳚ य॒ज्ञं रो᳚हिद॒श्वोप᳚ याहि ॥",
          "begin": 7.981,
          "end": 14.52
        }
      ]
    },
    {
      "id": "10.98.10",
      "mandala": 10,
      "sukta": 98,
      "rik": 10,
      "padas": [
        {
          "text": "ए॒तान्य᳚ग्ने नव॒तिर्नव॒ त्वे आहु᳚ता॒न्यधि᳚रथा स॒हस्रा᳚ ।",
          "begin": 0.0,
          "end": 6.592
        },
        {
          "text": "तेभि᳚र्वर्धस्व त॒न्व᳚ः शूर पू॒र्वीर्दि॒वो नो᳚ वृ॒ष्टिमि᳚षि॒तो रि᳚रीहि ॥",
          "begin": 6.592,
          "end": 13.88
        }
      ]
    },
    {
      "id": "10.98.11",
      "mandala": 10,
      "sukta": 98,
      "rik": 11,
      "padas": [
        {
          "text": "ए॒तान्य᳚ग्ने नव॒तिं स॒हस्रा॒ सं प्र य᳚च्छ॒ वृष्ण॒ इन्द्रा᳚य भा॒गम् ।",
          "begin": 0.0,
          "end": 6.778
        },
        {
          "text": "वि॒द्वान्प॒थ ऋ᳚तु॒शो दे᳚व॒याना॒नप्यौ᳚ला॒नं दि॒वि दे॒वेषु᳚ धेहि ॥",
          "begin": 6.778,
          "end": 13.84
        }
      ]
    },
    {
      "id": "10.98.12",
      "mandala": 10,
      "sukta": 98,
      "rik": 12,
      "padas": [
        {
          "text": "अग्ने॒ बाध᳚स्व॒ वि मृधो॒ वि दु॒र्गहापामी᳚वा॒मप॒ रक्षां᳚सि सेध ।",
          "begin": 0.0,
          "end": 6.601
        },
        {
          "text": "अ॒स्मात्स᳚मु॒द्राद्बृ᳚ह॒तो दि॒वो नो॒॑पां भू॒मान॒मुप᳚ नः सृजे॒ह ॥",
          "begin": 6.601,
          "end": 15.4
        }
      ]
    }
  ]
}