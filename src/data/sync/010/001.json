{
  "mandala": 10,
  "sukta": 1,
  "verses": [
    {
      "id": "10.1.1",
      "mandala": 10,
      "sukta": 1,
      "rik": 1,
      "padas": [
        {
          "text": "अग्रे᳚ बृ॒हन्नु॒षसा᳚मू॒र्ध्वो अ᳚स्थान्निर्जग॒न्वान्तम᳚सो॒ ज्योति॒षागा᳚त् ।",
          "begin": 0.0,
          "end": 8.44
        },
        {
          "text": "अ॒ग्निर्भा॒नुना॒ रुश᳚ता॒ स्वङ्ग॒ आ जा॒तो विश्वा॒ सद्मा᳚न्यप्राः ॥",
          "begin": 8.44,
          "end": 15.2
        }
      ]
    },
    {
      "id": "10.1.2",
      "mandala": 10,
      "sukta": 1,
      "rik": 2,
      "padas": [
        {
          "text": "स जा॒तो गर्भो᳚ असि॒ रोद᳚स्यो॒रग्ने॒ चारु॒र्विभृ᳚त॒ ओष᳚धीषु ।",
          "begin": 0.0,
          "end": 6.665
        },
        {
          "text": "चि॒त्रः शिशु॒ः परि॒ तमां᳚स्य॒क्तून्प्र मा॒तृभ्यो॒ अधि॒ कनि᳚क्रदद्गाः ॥",
          "begin": 6.665,
          "end": 12.92
        }
      ]
    },
    {
      "id": "10.1.3",
      "mandala": 10,
      "sukta": 1,
      "rik": 3,
      "padas": [
        {
          "text": "विष्णु᳚रि॒त्था प᳚र॒मम᳚स्य वि॒द्वाञ्जा॒तो बृ॒हन्न॒भि पा᳚ति तृ॒तीय᳚म् ।",
          "begin": 0.0,
          "end": 7.056
        },
        {
          "text": "आ॒सा यद᳚स्य॒ पयो॒ अक्र᳚त॒ स्वं सचे᳚तसो अ॒भ्य᳚र्च॒न्त्यत्र᳚ ॥",
          "begin": 7.056,
          "end": 12.72
        }
      ]
    },
    {
      "id": "10.1.4",
      "mandala": 10,
      "sukta": 1,
      "rik": 4,
      "padas": [
        {
          "text": "अत᳚ उ त्वा पितु॒भृतो॒ जनि᳚त्रीरन्ना॒वृधं॒ प्रति᳚ चर॒न्त्यन्नै᳚ः ।",
          "begin": 0.0,
          "end": 6.372
        },
        {
          "text": "ता ईं॒ प्रत्ये᳚षि॒ पुन᳚र॒न्यरू᳚पा॒ असि॒ त्वं वि॒क्षु मानु᳚षीषु॒ होता᳚ ॥",
          "begin": 6.372,
          "end": 13.4
        }
      ]
    },
    {
      "id": "10.1.5",
      "mandala": 10,
      "sukta": 1,
      "rik": 5,
      "padas": [
        {
          "text": "होता᳚रं चि॒त्रर᳚थमध्व॒रस्य᳚ य॒ज्ञस्य᳚यज्ञस्य के॒तुं रुश᳚न्तम् ।",
          "begin": 0.0,
          "end": 7.259
        },
        {
          "text": "प्रत्य᳚र्धिं दे॒वस्य᳚देवस्य म॒ह्ना श्रि॒या त्व१॒᳚ग्निमति᳚थिं॒ जना᳚नाम् ॥",
          "begin": 7.259,
          "end": 14.16
        }
      ]
    },
    {
      "id": "10.1.6",
      "mandala": 10,
      "sukta": 1,
      "rik": 6,
      "padas": [
        {
          "text": "स तु वस्त्रा॒ण्यध॒ पेश᳚नानि॒ वसा᳚नो अ॒ग्निर्नाभा᳚ पृथि॒व्याः ।",
          "begin": 0.0,
          "end": 6.25
        },
        {
          "text": "अ॒रु॒षो जा॒तः प॒द इळा᳚याः पु॒रोहि᳚तो राजन्यक्षी॒ह दे॒वान् ॥",
          "begin": 6.25,
          "end": 13.6
        }
      ]
    },
    {
      "id": "10.1.7",
      "mandala": 10,
      "sukta": 1,
      "rik": 7,
      "padas": [
        {
          "text": "आ हि द्यावा᳚पृथि॒वी अ᳚ग्न उ॒भे सदा᳚ पु॒त्रो न मा॒तरा᳚ त॒तन्थ᳚ ।",
          "begin": 0.0,
          "end": 5.325
        },
        {
          "text": "प्र या॒ह्यच्छो᳚श॒तो य᳚वि॒ष्ठाथा व᳚ह सहस्ये॒ह दे॒वान् ॥",
          "begin": 5.325,
          "end": 15.24
        }
      ]
    }
  ]
}