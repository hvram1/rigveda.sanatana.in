{
  "mandala": 10,
  "sukta": 91,
  "verses": [
    {
      "id": "10.91.1",
      "mandala": 10,
      "sukta": 91,
      "rik": 1,
      "padas": [
        {
          "text": "सं जा᳚गृ॒वद्भि॒र्जर᳚माण इध्यते॒ दमे॒ दमू᳚ना इ॒षय᳚न्नि॒ळस्प॒दे ।",
          "begin": 0.0,
          "end": 9.934
        },
        {
          "text": "विश्व᳚स्य॒ होता᳚ ह॒विषो॒ वरे᳚ण्यो वि॒भुर्वि॒भावा᳚ सु॒षखा᳚ सखीय॒ते ॥",
          "begin": 9.934,
          "end": 17.52
        }
      ]
    },
    {
      "id": "10.91.2",
      "mandala": 10,
      "sukta": 91,
      "rik": 2,
      "padas": [
        {
          "text": "स द᳚र्शत॒श्रीरति᳚थिर्गृ॒हेगृ᳚हे॒ वने᳚वने शिश्रिये तक्व॒वीरि᳚व ।",
          "begin": 0.0,
          "end": 7.671
        },
        {
          "text": "जनं᳚जनं॒ जन्यो॒ नाति᳚ मन्यते॒ विश॒ आ क्षे᳚ति वि॒श्यो॒३॒᳚ विशं᳚विशम् ॥",
          "begin": 7.671,
          "end": 16.56
        }
      ]
    },
    {
      "id": "10.91.3",
      "mandala": 10,
      "sukta": 91,
      "rik": 3,
      "padas": [
        {
          "text": "सु॒दक्षो॒ दक्षै॒ः क्रतु᳚नासि सु॒क्रतु॒रग्ने᳚ क॒विः काव्ये᳚नासि विश्व॒वित् ।",
          "begin": 0.0,
          "end": 8.039
        },
        {
          "text": "वसु॒र्वसू᳚नां क्षयसि॒ त्वमेक॒ इद्द्यावा᳚ च॒ यानि᳚ पृथि॒वी च॒ पुष्य᳚तः ॥",
          "begin": 8.039,
          "end": 14.8
        }
      ]
    },
    {
      "id": "10.91.4",
      "mandala": 10,
      "sukta": 91,
      "rik": 4,
      "padas": [
        {
          "text": "प्र॒जा॒नन्न᳚ग्ने॒ तव॒ योनि᳚मृ॒त्विय॒मिळा᳚यास्प॒दे घृ॒तव᳚न्त॒मास᳚दः ।",
          "begin": 0.0,
          "end": 8.106
        },
        {
          "text": "आ ते᳚ चिकित्र उ॒षसा᳚मि॒वेत᳚यो॑रे॒पस॒ः सूर्य᳚स्येव र॒श्मयः᳚ ॥",
          "begin": 8.106,
          "end": 14.68
        }
      ]
    },
    {
      "id": "10.91.5",
      "mandala": 10,
      "sukta": 91,
      "rik": 5,
      "padas": [
        {
          "text": "तव॒ श्रियो᳚ व॒र्ष्य᳚स्येव वि॒द्युत᳚श्चि॒त्राश्चि᳚कित्र उ॒षसां॒ न के॒तवः᳚ ।",
          "begin": 0.0,
          "end": 8.454
        },
        {
          "text": "यदोष᳚धीर॒भिसृ᳚ष्टो॒ वना᳚नि च॒ परि᳚ स्व॒यं चि᳚नु॒षे अन्न᳚मा॒स्ये᳚ ॥",
          "begin": 8.454,
          "end": 14.76
        }
      ]
    },
    {
      "id": "10.91.6",
      "mandala": 10,
      "sukta": 91,
      "rik": 6,
      "padas": [
        {
          "text": "तमोष᳚धीर्दधिरे॒ गर्भ᳚मृ॒त्वियं॒ तमापो᳚ अ॒ग्निं ज᳚नयन्त मा॒तरः᳚ ।",
          "begin": 0.0,
          "end": 7.809
        },
        {
          "text": "तमित्स᳚मा॒नं व॒निन᳚श्च वी॒रुधो॒॑न्तर्व᳚तीश्च॒ सुव᳚ते च वि॒श्वहा᳚ ॥",
          "begin": 7.809,
          "end": 14.0
        }
      ]
    },
    {
      "id": "10.91.7",
      "mandala": 10,
      "sukta": 91,
      "rik": 7,
      "padas": [
        {
          "text": "वातो᳚पधूत इषि॒तो वशाँ॒ अनु᳚ तृ॒षु यदन्ना॒ वेवि᳚षद्वि॒तिष्ठ᳚से ।",
          "begin": 0.0,
          "end": 7.444
        },
        {
          "text": "आ ते᳚ यतन्ते र॒थ्यो॒३॒᳚ यथा॒ पृथ॒क्छर्धां᳚स्यग्ने अ॒जरा᳚णि॒ धक्ष᳚तः ॥",
          "begin": 7.444,
          "end": 17.44
        }
      ]
    },
    {
      "id": "10.91.8",
      "mandala": 10,
      "sukta": 91,
      "rik": 8,
      "padas": [
        {
          "text": "मे॒धा॒का॒रं वि॒दथ᳚स्य प्र॒साध᳚नम॒ग्निं होता᳚रं परि॒भूत᳚मं म॒तिम् ।",
          "begin": 0.0,
          "end": 8.097
        },
        {
          "text": "तमिदर्भे᳚ ह॒विष्या स᳚मा॒नमित्तमिन्म॒हे वृ᳚णते॒ नान्यं त्वत् ॥",
          "begin": 8.097,
          "end": 14.44
        }
      ]
    },
    {
      "id": "10.91.9",
      "mandala": 10,
      "sukta": 91,
      "rik": 9,
      "padas": [
        {
          "text": "त्वामिदत्र᳚ वृणते त्वा॒यवो॒ होता᳚रमग्ने वि॒दथे᳚षु वे॒धसः᳚ ।",
          "begin": 0.0,
          "end": 8.276
        },
        {
          "text": "यद्दे᳚व॒यन्तो॒ दध᳚ति॒ प्रयां᳚सि ते ह॒विष्म᳚न्तो॒ मन᳚वो वृ॒क्तब᳚र्हिषः ॥",
          "begin": 8.276,
          "end": 15.68
        }
      ]
    },
    {
      "id": "10.91.10",
      "mandala": 10,
      "sukta": 91,
      "rik": 10,
      "padas": [
        {
          "text": "तवा᳚ग्ने हो॒त्रं तव᳚ पो॒त्रमृ॒त्वियं॒ तव᳚ ने॒ष्ट्रं त्वम॒ग्निदृ᳚ताय॒तः ।",
          "begin": 0.0,
          "end": 7.907
        },
        {
          "text": "तव᳚ प्रशा॒स्त्रं त्वम᳚ध्वरीयसि ब्र॒ह्मा चासि᳚ गृ॒हप᳚तिश्च नो॒ दमे᳚ ॥",
          "begin": 7.907,
          "end": 14.32
        }
      ]
    },
    {
      "id": "10.91.11",
      "mandala": 10,
      "sukta": 91,
      "rik": 11,
      "padas": [
        {
          "text": "यस्तुभ्य᳚मग्ने अ॒मृता᳚य॒ मर्त्य᳚ः स॒मिधा॒ दाश᳚दु॒त वा᳚ ह॒विष्कृ᳚ति ।",
          "begin": 0.0,
          "end": 7.694
        },
        {
          "text": "तस्य॒ होता᳚ भवसि॒ यासि᳚ दू॒त्य१॒᳚मुप᳚ ब्रूषे॒ यज᳚स्यध्वरी॒यसि᳚ ॥",
          "begin": 7.694,
          "end": 14.36
        }
      ]
    },
    {
      "id": "10.91.12",
      "mandala": 10,
      "sukta": 91,
      "rik": 12,
      "padas": [
        {
          "text": "इ॒मा अ᳚स्मै म॒तयो॒ वाचो᳚ अ॒स्मदाँ ऋचो॒ गिरः᳚ सुष्टु॒तय॒ः सम᳚ग्मत ।",
          "begin": 0.0,
          "end": 7.687
        },
        {
          "text": "व॒सू॒यवो॒ वस᳚वे जा॒तवे᳚दसे वृ॒द्धासु᳚ चि॒द्वर्ध᳚नो॒ यासु᳚ चा॒कन᳚त् ॥",
          "begin": 7.687,
          "end": 14.84
        }
      ]
    },
    {
      "id": "10.91.13",
      "mandala": 10,
      "sukta": 91,
      "rik": 13,
      "padas": [
        {
          "text": "इ॒मां प्र॒त्नाय᳚ सुष्टु॒तिं नवी᳚यसीं वो॒चेय᳚मस्मा उश॒ते शृ॒णोतु᳚ नः ।",
          "begin": 0.0,
          "end": 6.924
        },
        {
          "text": "भू॒या अन्त᳚रा हृ॒द्य᳚स्य नि॒स्पृशे᳚ जा॒येव॒ पत्य᳚ उश॒ती सु॒वासा᳚ः ॥",
          "begin": 6.924,
          "end": 15.72
        }
      ]
    },
    {
      "id": "10.91.14",
      "mandala": 10,
      "sukta": 91,
      "rik": 14,
      "padas": [
        {
          "text": "यस्मि॒न्नश्वा᳚स ऋष॒भास᳚ उ॒क्षणो᳚ व॒शा मे॒षा अ᳚वसृ॒ष्टास॒ आहु᳚ताः ।",
          "begin": 0.0,
          "end": 8.773
        },
        {
          "text": "की॒ला॒ल॒पे सोम᳚पृष्ठाय वे॒धसे᳚ हृ॒दा म॒तिं ज᳚नये॒ चारु᳚म॒ग्नये᳚ ॥",
          "begin": 8.773,
          "end": 15.8
        }
      ]
    },
    {
      "id": "10.91.15",
      "mandala": 10,
      "sukta": 91,
      "rik": 15,
      "padas": [
        {
          "text": "अहा᳚व्यग्ने ह॒विरा॒स्ये᳚ ते स्रु॒ची᳚व घृ॒तं च॒म्वी᳚व॒ सोमः᳚ ।",
          "begin": 0.0,
          "end": 7.762
        },
        {
          "text": "वा॒ज॒सनिं᳚ र॒यिम॒स्मे सु॒वीरं᳚ प्रश॒स्तं धे᳚हि य॒शसं᳚ बृ॒हन्त᳚म् ॥",
          "begin": 7.762,
          "end": 18.68
        }
      ]
    }
  ]
}