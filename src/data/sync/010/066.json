{
  "mandala": 10,
  "sukta": 66,
  "verses": [
    {
      "id": "10.66.1",
      "mandala": 10,
      "sukta": 66,
      "rik": 1,
      "padas": [
        {
          "text": "दे॒वान्हु᳚वे बृ॒हच्छ्र᳚वसः स्व॒स्तये᳚ ज्योति॒ष्कृतो᳚ अध्व॒रस्य॒ प्रचे᳚तसः ।",
          "begin": 0.0,
          "end": 9.433
        },
        {
          "text": "ये वा᳚वृ॒धुः प्र᳚त॒रं वि॒श्ववे᳚दस॒ इन्द्र᳚ज्येष्ठासो अ॒मृता᳚ ऋता॒वृधः᳚ ॥",
          "begin": 9.433,
          "end": 17.56
        }
      ]
    },
    {
      "id": "10.66.2",
      "mandala": 10,
      "sukta": 66,
      "rik": 2,
      "padas": [
        {
          "text": "इन्द्र᳚प्रसूता॒ वरु᳚णप्रशिष्टा॒ ये सूर्य᳚स्य॒ ज्योति᳚षो भा॒गमा᳚न॒शुः ।",
          "begin": 0.0,
          "end": 7.631
        },
        {
          "text": "म॒रुद्ग᳚णे वृ॒जने॒ मन्म᳚ धीमहि॒ माघो᳚ने य॒ज्ञं ज᳚नयन्त सू॒रयः᳚ ॥",
          "begin": 7.631,
          "end": 14.68
        }
      ]
    },
    {
      "id": "10.66.3",
      "mandala": 10,
      "sukta": 66,
      "rik": 3,
      "padas": [
        {
          "text": "इन्द्रो॒ वसु᳚भि॒ः परि᳚ पातु नो॒ गय᳚मादि॒त्यैर्नो॒ अदि᳚ति॒ः शर्म᳚ यच्छतु ।",
          "begin": 0.0,
          "end": 6.571
        },
        {
          "text": "रु॒द्रो रु॒द्रेभि᳚र्दे॒वो मृ᳚ळयाति न॒स्त्वष्टा᳚ नो॒ ग्नाभि᳚ः सुवि॒ताय᳚ जिन्वतु ॥",
          "begin": 6.571,
          "end": 14.4
        }
      ]
    },
    {
      "id": "10.66.4",
      "mandala": 10,
      "sukta": 66,
      "rik": 4,
      "padas": [
        {
          "text": "अदि᳚ति॒र्द्यावा᳚पृथि॒वी ऋ॒तं म॒हदिन्द्रा॒विष्णू᳚ म॒रुत॒ः स्व᳚र्बृ॒हत् ।",
          "begin": 0.0,
          "end": 7.38
        },
        {
          "text": "दे॒वाँ आ᳚दि॒त्याँ अव᳚से हवामहे॒ वसू᳚न्रु॒द्रान्त्स᳚वि॒तारं᳚ सु॒दंस᳚सम् ॥",
          "begin": 7.38,
          "end": 15.4
        }
      ]
    },
    {
      "id": "10.66.5",
      "mandala": 10,
      "sukta": 66,
      "rik": 5,
      "padas": [
        {
          "text": "सर᳚स्वान्धी॒भिर्वरु᳚णो धृ॒तव्र᳚तः पू॒षा विष्णु᳚र्महि॒मा वा॒युर॒श्विना᳚ ।",
          "begin": 0.0,
          "end": 7.954
        },
        {
          "text": "ब्र॒ह्म॒कृतो᳚ अ॒मृता᳚ वि॒श्ववे᳚दस॒ः शर्म᳚ नो यंसन्त्रि॒वरू᳚थ॒मंह᳚सः ॥",
          "begin": 7.954,
          "end": 15.4
        }
      ]
    },
    {
      "id": "10.66.6",
      "mandala": 10,
      "sukta": 66,
      "rik": 6,
      "padas": [
        {
          "text": "वृषा᳚ य॒ज्ञो वृष᳚णः सन्तु य॒ज्ञिया॒ वृष᳚णो दे॒वा वृष᳚णो हवि॒ष्कृतः᳚ ।",
          "begin": 0.0,
          "end": 7.753
        },
        {
          "text": "वृष᳚णा॒ द्यावा᳚पृथि॒वी ऋ॒ताव᳚री॒ वृषा᳚ प॒र्जन्यो॒ वृष᳚णो वृष॒स्तुभः᳚ ॥",
          "begin": 7.753,
          "end": 14.52
        }
      ]
    },
    {
      "id": "10.66.7",
      "mandala": 10,
      "sukta": 66,
      "rik": 7,
      "padas": [
        {
          "text": "अ॒ग्नीषोमा॒ वृष᳚णा॒ वाज᳚सातये पुरुप्रश॒स्ता वृष᳚णा॒ उप᳚ ब्रुवे ।",
          "begin": 0.0,
          "end": 7.362
        },
        {
          "text": "यावी᳚जि॒रे वृष᳚णो देवय॒ज्यया॒ ता न॒ः शर्म᳚ त्रि॒वरू᳚थं॒ वि यं᳚सतः ॥",
          "begin": 7.362,
          "end": 14.64
        }
      ]
    },
    {
      "id": "10.66.8",
      "mandala": 10,
      "sukta": 66,
      "rik": 8,
      "padas": [
        {
          "text": "धृ॒तव्र᳚ताः क्ष॒त्रिया᳚ यज्ञनि॒ष्कृतो᳚ बृहद्दि॒वा अ᳚ध्व॒राणा᳚मभि॒श्रियः᳚ ।",
          "begin": 0.0,
          "end": 8.491
        },
        {
          "text": "अ॒ग्निहो᳚तार ऋत॒सापो᳚ अ॒द्रुहो॒॑पो अ᳚सृज॒न्ननु᳚ वृत्र॒तूर्ये᳚ ॥",
          "begin": 8.491,
          "end": 16.6
        }
      ]
    },
    {
      "id": "10.66.9",
      "mandala": 10,
      "sukta": 66,
      "rik": 9,
      "padas": [
        {
          "text": "द्यावा᳚पृथि॒वी ज᳚नयन्न॒भि व्र॒ताप॒ ओष᳚धीर्व॒निना᳚नि य॒ज्ञिया᳚ ।",
          "begin": 0.0,
          "end": 8.723
        },
        {
          "text": "अ॒न्तरि᳚क्षं॒ स्व१॒᳚रा प᳚प्रुरू॒तये॒ वशं᳚ दे॒वास᳚स्त॒न्वी॒३॒᳚ नि मा᳚मृजुः ॥",
          "begin": 8.723,
          "end": 17.84
        }
      ]
    },
    {
      "id": "10.66.10",
      "mandala": 10,
      "sukta": 66,
      "rik": 10,
      "padas": [
        {
          "text": "ध॒र्तारो᳚ दि॒व ऋ॒भवः᳚ सु॒हस्ता᳚ वातापर्ज॒न्या म᳚हि॒षस्य᳚ तन्य॒तोः ।",
          "begin": 0.0,
          "end": 8.126
        },
        {
          "text": "आप॒ ओष᳚धी॒ः प्र ति᳚रन्तु नो॒ गिरो॒ भगो᳚ रा॒तिर्वा॒जिनो᳚ यन्तु मे॒ हव᳚म् ॥",
          "begin": 8.126,
          "end": 15.28
        }
      ]
    },
    {
      "id": "10.66.11",
      "mandala": 10,
      "sukta": 66,
      "rik": 11,
      "padas": [
        {
          "text": "स॒मु॒द्रः सिन्धू॒ रजो᳚ अ॒न्तरि᳚क्षम॒ज एक᳚पात्तनयि॒त्नुर᳚र्ण॒वः ।",
          "begin": 0.0,
          "end": 8.028
        },
        {
          "text": "अहि᳚र्बु॒ध्न्य᳚ः शृणव॒द्वचां᳚सि मे॒ विश्वे᳚ दे॒वास᳚ उ॒त सू॒रयो॒ मम᳚ ॥",
          "begin": 8.028,
          "end": 14.68
        }
      ]
    },
    {
      "id": "10.66.12",
      "mandala": 10,
      "sukta": 66,
      "rik": 12,
      "padas": [
        {
          "text": "स्याम᳚ वो॒ मन᳚वो दे॒ववी᳚तये॒ प्राञ्चं᳚ नो य॒ज्ञं प्र ण᳚यत साधु॒या ।",
          "begin": 0.0,
          "end": 8.556
        },
        {
          "text": "आदि᳚त्या॒ रुद्रा॒ वस᳚व॒ः सुदा᳚नव इ॒मा ब्रह्म᳚ श॒स्यमा᳚नानि जिन्वत ॥",
          "begin": 8.556,
          "end": 15.24
        }
      ]
    },
    {
      "id": "10.66.13",
      "mandala": 10,
      "sukta": 66,
      "rik": 13,
      "padas": [
        {
          "text": "दैव्या॒ होता᳚रा प्रथ॒मा पु॒रोहि᳚त ऋ॒तस्य॒ पन्था॒मन्वे᳚मि साधु॒या ।",
          "begin": 0.0,
          "end": 8.385
        },
        {
          "text": "क्षेत्र᳚स्य॒ पतिं॒ प्रति᳚वेशमीमहे॒ विश्वा᳚न्दे॒वाँ अ॒मृताँ॒ अप्र᳚युच्छतः ॥",
          "begin": 8.385,
          "end": 15.64
        }
      ]
    },
    {
      "id": "10.66.14",
      "mandala": 10,
      "sukta": 66,
      "rik": 14,
      "padas": [
        {
          "text": "वसि᳚ष्ठासः पितृ॒वद्वाच᳚मक्रत दे॒वाँ ईळा᳚ना ऋषि॒वत्स्व॒स्तये᳚ ।",
          "begin": 0.0,
          "end": 8.009
        },
        {
          "text": "प्री॒ता इ᳚व ज्ञा॒तय॒ः काम॒मेत्या॒स्मे दे᳚वा॒सो॑व᳚ धूनुता॒ वसु᳚ ॥",
          "begin": 8.009,
          "end": 15.28
        }
      ]
    },
    {
      "id": "10.66.15",
      "mandala": 10,
      "sukta": 66,
      "rik": 15,
      "padas": [
        {
          "text": "दे॒वान्वसि᳚ष्ठो अ॒मृता᳚न्ववन्दे॒ ये विश्वा॒ भुव᳚ना॒भि प्र᳚त॒स्थुः ।",
          "begin": 0.0,
          "end": 8.42
        },
        {
          "text": "ते नो᳚ रासन्तामुरुगा॒यम॒द्य यू॒यं पा᳚त स्व॒स्तिभि॒ः सदा᳚ नः ॥",
          "begin": 8.42,
          "end": 17.56
        }
      ]
    }
  ]
}