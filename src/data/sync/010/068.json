{
  "mandala": 10,
  "sukta": 68,
  "verses": [
    {
      "id": "10.68.1",
      "mandala": 10,
      "sukta": 68,
      "rik": 1,
      "padas": [
        {
          "text": "उ॒द॒प्रुतो॒ न वयो॒ रक्ष᳚माणा॒ वाव᳚दतो अ॒भ्रिय᳚स्येव॒ घोषा᳚ः ।",
          "begin": 0.0,
          "end": 7.844
        },
        {
          "text": "गि॒रि॒भ्रजो॒ नोर्मयो॒ मद᳚न्तो॒ बृह॒स्पति᳚म॒भ्य१॒᳚र्का अ᳚नावन् ॥",
          "begin": 7.844,
          "end": 15.08
        }
      ]
    },
    {
      "id": "10.68.2",
      "mandala": 10,
      "sukta": 68,
      "rik": 2,
      "padas": [
        {
          "text": "सं गोभि᳚राङ्गिर॒सो नक्ष᳚माणो॒ भग᳚ इ॒वेद᳚र्य॒मणं᳚ निनाय ।",
          "begin": 0.0,
          "end": 6.095
        },
        {
          "text": "जने᳚ मि॒त्रो न दम्प᳚ती अनक्ति॒ बृह᳚स्पते वा॒जया॒शूँरि᳚वा॒जौ ॥",
          "begin": 6.095,
          "end": 14.28
        }
      ]
    },
    {
      "id": "10.68.3",
      "mandala": 10,
      "sukta": 68,
      "rik": 3,
      "padas": [
        {
          "text": "सा॒ध्व॒र्या अ᳚ति॒थिनी᳚रिषि॒राः स्पा॒र्हाः सु॒वर्णा᳚ अनव॒द्यरू᳚पाः ।",
          "begin": 0.0,
          "end": 8.734
        },
        {
          "text": "बृह॒स्पति॒ः पर्व᳚तेभ्यो वि॒तूर्या॒ निर्गा ऊ᳚पे॒ यव᳚मिव स्थि॒विभ्य᳚ः ॥",
          "begin": 8.734,
          "end": 16.48
        }
      ]
    },
    {
      "id": "10.68.4",
      "mandala": 10,
      "sukta": 68,
      "rik": 4,
      "padas": [
        {
          "text": "आ॒प्रु॒षा॒यन्मधु᳚न ऋ॒तस्य॒ योनि᳚मवक्षि॒पन्न॒र्क उ॒ल्कामि᳚व॒ द्योः ।",
          "begin": 0.0,
          "end": 7.171
        },
        {
          "text": "बृह॒स्पति᳚रु॒द्धर॒न्नश्म᳚नो॒ गा भूम्या᳚ उ॒द्नेव॒ वि त्वचं᳚ बिभेद ॥",
          "begin": 7.171,
          "end": 13.72
        }
      ]
    },
    {
      "id": "10.68.5",
      "mandala": 10,
      "sukta": 68,
      "rik": 5,
      "padas": [
        {
          "text": "अप॒ ज्योति᳚षा॒ तमो᳚ अ॒न्तरि᳚क्षादु॒द्नः शीपा᳚लमिव॒ वात᳚ आजत् ।",
          "begin": 0.0,
          "end": 7.856
        },
        {
          "text": "बृह॒स्पति᳚रनु॒मृश्या᳚ व॒लस्या॒भ्रमि᳚व॒ वात॒ आ च᳚क्र॒ आ गाः ॥",
          "begin": 7.856,
          "end": 14.08
        }
      ]
    },
    {
      "id": "10.68.6",
      "mandala": 10,
      "sukta": 68,
      "rik": 6,
      "padas": [
        {
          "text": "य॒दा व॒लस्य॒ पीय᳚तो॒ जसुं॒ भेद्बृह॒स्पति᳚रग्नि॒तपो᳚भिर॒र्कैः ।",
          "begin": 0.0,
          "end": 5.158
        },
        {
          "text": "द॒द्भिर्न जि॒ह्वा परि᳚विष्ट॒माद᳚दा॒विर्नि॒धीँर᳚कृणोदु॒स्रिया᳚णाम् ॥",
          "begin": 5.158,
          "end": 13.84
        }
      ]
    },
    {
      "id": "10.68.7",
      "mandala": 10,
      "sukta": 68,
      "rik": 7,
      "padas": [
        {
          "text": "बृह॒स्पति॒रम᳚त॒ हि त्यदा᳚सां॒ नाम᳚ स्व॒रीणां॒ सद᳚ने॒ गुहा॒ यत् ।",
          "begin": 0.0,
          "end": 6.629
        },
        {
          "text": "आ॒ण्डेव᳚ भि॒त्त्वा श᳚कु॒नस्य॒ गर्भ॒मुदु॒स्रिया॒ः पर्व᳚तस्य॒ त्मना᳚जत् ॥",
          "begin": 6.629,
          "end": 13.88
        }
      ]
    },
    {
      "id": "10.68.8",
      "mandala": 10,
      "sukta": 68,
      "rik": 8,
      "padas": [
        {
          "text": "अश्नापि᳚नद्धं॒ मधु॒ पर्य᳚पश्य॒न्मत्स्यं॒ न दी॒न उ॒दनि᳚ क्षि॒यन्त᳚म् ।",
          "begin": 0.0,
          "end": 6.546
        },
        {
          "text": "निष्टज्ज᳚भार चम॒सं न वृ॒क्षाद्बृह॒स्पति᳚र्विर॒वेणा᳚ वि॒कृत्य᳚ ॥",
          "begin": 6.546,
          "end": 13.08
        }
      ]
    },
    {
      "id": "10.68.9",
      "mandala": 10,
      "sukta": 68,
      "rik": 9,
      "padas": [
        {
          "text": "सोषाम᳚विन्द॒त्स स्व१॒᳚ः सो अ॒ग्निं सो अ॒र्केण॒ वि ब᳚बाधे॒ तमां᳚सि ।",
          "begin": 0.0,
          "end": 7.718
        },
        {
          "text": "बृह॒स्पति॒र्गोव᳚पुषो व॒लस्य॒ निर्म॒ज्जानं॒ न पर्व᳚णो जभार ॥",
          "begin": 7.718,
          "end": 14.16
        }
      ]
    },
    {
      "id": "10.68.10",
      "mandala": 10,
      "sukta": 68,
      "rik": 10,
      "padas": [
        {
          "text": "हि॒मेव᳚ प॒र्णा मु᳚षि॒ता वना᳚नि॒ बृह॒स्पति᳚नाकृपयद्व॒लो गाः ।",
          "begin": 0.0,
          "end": 7.409
        },
        {
          "text": "अ॒ना॒नु॒कृ॒त्यम᳚पु॒नश्च᳚कार॒ यात्सूर्या॒मासा᳚ मि॒थ उ॒च्चरा᳚तः ॥",
          "begin": 7.409,
          "end": 13.8
        }
      ]
    },
    {
      "id": "10.68.11",
      "mandala": 10,
      "sukta": 68,
      "rik": 11,
      "padas": [
        {
          "text": "अ॒भि श्या॒वं न कृश᳚नेभि॒रश्वं॒ नक्ष᳚त्रेभिः पि॒तरो॒ द्याम᳚पिंशन् ।",
          "begin": 0.0,
          "end": 6.795
        },
        {
          "text": "रात्र्यां॒ तमो॒ अद᳚धु॒र्ज्योति॒रह॒न्बृह॒स्पति᳚र्भि॒नदद्रिं᳚ वि॒दद्गाः ॥",
          "begin": 6.795,
          "end": 14.28
        }
      ]
    },
    {
      "id": "10.68.12",
      "mandala": 10,
      "sukta": 68,
      "rik": 12,
      "padas": [
        {
          "text": "इ॒दम᳚कर्म॒ नमो᳚ अभ्रि॒याय॒ यः पू॒र्वीरन्वा॒नोन᳚वीति ।",
          "begin": 0.0,
          "end": 6.506
        },
        {
          "text": "बृह॒स्पति॒ः स हि गोभि॒ः सो अश्वै॒ः स वी॒रेभि॒ः स नृभि᳚र्नो॒ वयो᳚ धात् ॥",
          "begin": 6.506,
          "end": 16.56
        }
      ]
    }
  ]
}