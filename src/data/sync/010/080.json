{
  "mandala": 10,
  "sukta": 80,
  "verses": [
    {
      "id": "10.80.1",
      "mandala": 10,
      "sukta": 80,
      "rik": 1,
      "padas": [
        {
          "text": "अ॒ग्निः सप्तिं᳚ वाजम्भ॒रं द᳚दात्य॒ग्निर्वी॒रं श्रुत्यं᳚ कर्मनि॒ष्ठाम् ।",
          "begin": 0.0,
          "end": 8.355
        },
        {
          "text": "अ॒ग्नी रोद᳚सी॒ वि च᳚रत्सम॒ञ्जन्न॒ग्निर्नारीं᳚ वी॒रकु᳚क्षिं॒ पुरं᳚धिम् ॥",
          "begin": 8.355,
          "end": 16.08
        }
      ]
    },
    {
      "id": "10.80.2",
      "mandala": 10,
      "sukta": 80,
      "rik": 2,
      "padas": [
        {
          "text": "अ॒ग्नेरप्न᳚सः स॒मिद᳚स्तु भ॒द्राग्निर्म॒ही रोद᳚सी॒ आ वि᳚वेश ।",
          "begin": 0.0,
          "end": 6.978
        },
        {
          "text": "अ॒ग्निरेकं᳚ चोदयत्स॒मत्स्व॒ग्निर्वृ॒त्राणि᳚ दयते पु॒रूणि᳚ ॥",
          "begin": 6.978,
          "end": 12.72
        }
      ]
    },
    {
      "id": "10.80.3",
      "mandala": 10,
      "sukta": 80,
      "rik": 3,
      "padas": [
        {
          "text": "अ॒ग्निर्ह॒ त्यं जर᳚त॒ः कर्ण᳚मावा॒ग्निर॒द्भ्यो निर᳚दह॒ज्जरू᳚थम् ।",
          "begin": 0.0,
          "end": 6.99
        },
        {
          "text": "अ॒ग्निरत्रिं᳚ घ॒र्म उ᳚रुष्यद॒न्तर॒ग्निर्नृ॒मेधं᳚ प्र॒जया᳚सृज॒त्सम् ॥",
          "begin": 6.99,
          "end": 13.6
        }
      ]
    },
    {
      "id": "10.80.4",
      "mandala": 10,
      "sukta": 80,
      "rik": 4,
      "padas": [
        {
          "text": "अ॒ग्निर्दा॒द्द्रवि᳚णं वी॒रपे᳚शा अ॒ग्निरृषिं॒ यः स॒हस्रा᳚ स॒नोति᳚ ।",
          "begin": 0.0,
          "end": 6.982
        },
        {
          "text": "अ॒ग्निर्दि॒वि ह॒व्यमा त᳚ताना॒ग्नेर्धामा᳚नि॒ विभृ᳚ता पुरु॒त्रा ॥",
          "begin": 6.982,
          "end": 14.16
        }
      ]
    },
    {
      "id": "10.80.5",
      "mandala": 10,
      "sukta": 80,
      "rik": 5,
      "padas": [
        {
          "text": "अ॒ग्निमु॒क्थैरृष᳚यो॒ वि ह्व᳚यन्ते॒॑ग्निं नरो॒ याम᳚नि बाधि॒तासः᳚ ।",
          "begin": 0.0,
          "end": 7.453
        },
        {
          "text": "अ॒ग्निं वयो᳚ अ॒न्तरि᳚क्षे॒ पत᳚न्तो॒॑ग्निः स॒हस्रा॒ परि᳚ याति॒ गोना᳚म् ॥",
          "begin": 7.453,
          "end": 14.2
        }
      ]
    },
    {
      "id": "10.80.6",
      "mandala": 10,
      "sukta": 80,
      "rik": 6,
      "padas": [
        {
          "text": "अ॒ग्निं विश᳚ ईळते॒ मानु᳚षी॒र्या अ॒ग्निं मनु᳚षो॒ नहु᳚षो॒ वि जा॒ताः ।",
          "begin": 0.0,
          "end": 7.35
        },
        {
          "text": "अ॒ग्निर्गान्ध᳚र्वीं प॒थ्या᳚मृ॒तस्या॒ग्नेर्गव्यू᳚तिर्घृ॒त आ निष᳚त्ता ॥",
          "begin": 7.35,
          "end": 15.44
        }
      ]
    },
    {
      "id": "10.80.7",
      "mandala": 10,
      "sukta": 80,
      "rik": 7,
      "padas": [
        {
          "text": "अ॒ग्नये॒ ब्रह्म᳚ ऋ॒भव᳚स्ततक्षुर॒ग्निं म॒हाम᳚वोचामा सुवृ॒क्तिम् ।",
          "begin": 0.0,
          "end": 7.038
        },
        {
          "text": "अग्ने॒ प्राव᳚ जरि॒तारं᳚ यवि॒ष्ठाग्ने॒ महि॒ द्रवि᳚ण॒मा य᳚जस्व ॥",
          "begin": 7.038,
          "end": 14.6
        }
      ]
    }
  ]
}