{
  "mandala": 10,
  "sukta": 13,
  "verses": [
    {
      "id": "10.13.1",
      "mandala": 10,
      "sukta": 13,
      "rik": 1,
      "padas": [
        {
          "text": "यु॒जे वां॒ ब्रह्म᳚ पू॒र्व्यं नमो᳚भि॒र्वि श्लोक᳚ एतु प॒थ्ये᳚व सू॒रेः ।",
          "begin": 0.0,
          "end": 9.096
        },
        {
          "text": "शृ॒ण्वन्तु॒ विश्वे᳚ अ॒मृत᳚स्य पु॒त्रा आ ये धामा᳚नि दि॒व्यानि᳚ त॒स्थुः ॥",
          "begin": 9.096,
          "end": 15.96
        }
      ]
    },
    {
      "id": "10.13.2",
      "mandala": 10,
      "sukta": 13,
      "rik": 2,
      "padas": [
        {
          "text": "य॒मे इ᳚व॒ यत᳚माने॒ यदैतं॒ प्र वां᳚ भर॒न्मानु᳚षा देव॒यन्त᳚ः ।",
          "begin": 0.0,
          "end": 7.356
        },
        {
          "text": "आ सी᳚दतं॒ स्वमु᳚ लो॒कं विदा᳚ने स्वास॒स्थे भ᳚वत॒मिन्द᳚वे नः ॥",
          "begin": 7.356,
          "end": 14.0
        }
      ]
    },
    {
      "id": "10.13.3",
      "mandala": 10,
      "sukta": 13,
      "rik": 3,
      "padas": [
        {
          "text": "पञ्च᳚ प॒दानि᳚ रु॒पो अन्व᳚रोहं॒ चतु᳚ष्पदी॒मन्वे᳚मि व्र॒तेन᳚ ।",
          "begin": 0.0,
          "end": 7.482
        },
        {
          "text": "अ॒क्षरे᳚ण॒ प्रति᳚ मिम ए॒तामृ॒तस्य॒ नाभा॒वधि॒ सं पु᳚नामि ॥",
          "begin": 7.482,
          "end": 12.96
        }
      ]
    },
    {
      "id": "10.13.4",
      "mandala": 10,
      "sukta": 13,
      "rik": 4,
      "padas": [
        {
          "text": "दे॒वेभ्य॒ः कम᳚वृणीत मृ॒त्युं प्र॒जायै॒ कम॒मृतं॒ नावृ᳚णीत ।",
          "begin": 0.0,
          "end": 6.879
        },
        {
          "text": "बृह॒स्पतिं᳚ य॒ज्ञम᳚कृण्वत॒ ऋषिं᳚ प्रि॒यां य॒मस्त॒न्वं१॒᳚ प्रारि᳚रेचीत् ॥",
          "begin": 6.879,
          "end": 14.44
        }
      ]
    },
    {
      "id": "10.13.5",
      "mandala": 10,
      "sukta": 13,
      "rik": 5,
      "padas": [
        {
          "text": "स॒प्त क्ष᳚रन्ति॒ शिश᳚वे म॒रुत्व᳚ते पि॒त्रे पु॒त्रासो॒ अप्य᳚वीवतन्नृ॒तम् ।",
          "begin": 0.0,
          "end": 8.342
        },
        {
          "text": "उ॒भे इद᳚स्यो॒भय᳚स्य राजत उ॒भे य᳚तेते उ॒भय᳚स्य पुष्यतः ॥",
          "begin": 8.342,
          "end": 15.44
        }
      ]
    }
  ]
}