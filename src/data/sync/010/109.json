{
  "mandala": 10,
  "sukta": 109,
  "verses": [
    {
      "id": "10.109.1",
      "mandala": 10,
      "sukta": 109,
      "rik": 1,
      "padas": [
        {
          "text": "ते᳚॑वदन्प्रथ॒मा ब्र᳚ह्मकिल्बि॒षे॑कू᳚पारः सलि॒लो मा᳚त॒रिश्वा᳚ ।",
          "begin": 0.0,
          "end": 11.429
        },
        {
          "text": "वी॒ळुह᳚रा॒स्तप᳚ उ॒ग्रो म᳚यो॒भूरापो᳚ दे॒वीः प्र᳚थम॒जा ऋ॒तेन᳚ ॥",
          "begin": 11.429,
          "end": 19.08
        }
      ]
    },
    {
      "id": "10.109.2",
      "mandala": 10,
      "sukta": 109,
      "rik": 2,
      "padas": [
        {
          "text": "सोमो॒ राजा᳚ प्रथ॒मो ब्र᳚ह्मजा॒यां पुन॒ः प्राय᳚च्छ॒दहृ᳚णीयमानः ।",
          "begin": 0.0,
          "end": 7.42
        },
        {
          "text": "अ॒न्व॒र्ति॒ता वरु᳚णो मि॒त्र आ᳚सीद॒ग्निर्होता᳚ हस्त॒गृह्या नि᳚नाय ॥",
          "begin": 7.42,
          "end": 14.68
        }
      ]
    },
    {
      "id": "10.109.3",
      "mandala": 10,
      "sukta": 109,
      "rik": 3,
      "padas": [
        {
          "text": "हस्ते᳚नै॒व ग्रा॒ह्य᳚ आ॒धिर᳚स्या ब्रह्मजा॒येयमिति॒ चेदवो᳚चन् ।",
          "begin": 0.0,
          "end": 6.184
        },
        {
          "text": "न दू॒ताय᳚ प्र॒ह्ये᳚ तस्थ ए॒षा तथा᳚ रा॒ष्ट्रं गु᳚पि॒तं क्ष॒त्रिय᳚स्य ॥",
          "begin": 6.184,
          "end": 15.24
        }
      ]
    },
    {
      "id": "10.109.4",
      "mandala": 10,
      "sukta": 109,
      "rik": 4,
      "padas": [
        {
          "text": "दे॒वा ए॒तस्या᳚मवदन्त॒ पूर्वे᳚ सप्तऋ॒षय॒स्तप᳚से॒ ये नि᳚षे॒दुः ।",
          "begin": 0.0,
          "end": 8.608
        },
        {
          "text": "भी॒मा जा॒या ब्रा᳚ह्म॒णस्योप᳚नीता दु॒र्धां द᳚धाति पर॒मे व्यो᳚मन् ॥",
          "begin": 8.608,
          "end": 16.04
        }
      ]
    },
    {
      "id": "10.109.5",
      "mandala": 10,
      "sukta": 109,
      "rik": 5,
      "padas": [
        {
          "text": "ब्र॒ह्म॒चा॒री च᳚रति॒ वेवि᳚ष॒द्विष॒ः स दे॒वानां᳚ भव॒त्येक॒मङ्ग᳚म् ।",
          "begin": 0.0,
          "end": 7.736
        },
        {
          "text": "तेन᳚ जा॒यामन्व᳚विन्द॒द्बृह॒स्पति॒ः सोमे᳚न नी॒तां जु॒ह्वं१॒᳚ न दे᳚वाः ॥",
          "begin": 7.736,
          "end": 15.64
        }
      ]
    },
    {
      "id": "10.109.6",
      "mandala": 10,
      "sukta": 109,
      "rik": 6,
      "padas": [
        {
          "text": "पुन॒र्वै दे॒वा अ᳚ददु॒ः पुन᳚र्मनु॒ष्या᳚ उ॒त ।",
          "begin": 0.0,
          "end": 5.287
        },
        {
          "text": "राजा᳚नः स॒त्यं कृ᳚ण्वा॒ना ब्र᳚ह्मजा॒यां पुन᳚र्ददुः ॥",
          "begin": 5.287,
          "end": 13.08
        }
      ]
    },
    {
      "id": "10.109.7",
      "mandala": 10,
      "sukta": 109,
      "rik": 7,
      "padas": [
        {
          "text": "पु॒न॒र्दाय᳚ ब्रह्मजा॒यां कृ॒त्वी दे॒वैर्नि᳚किल्बि॒षम् ।",
          "begin": 0.0,
          "end": 6.651
        },
        {
          "text": "ऊर्जं᳚ पृथि॒व्या भ॒क्त्वायो᳚रुगा॒यमुपा᳚सते ॥",
          "begin": 6.651,
          "end": 16.16
        }
      ]
    }
  ]
}