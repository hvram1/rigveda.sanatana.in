{
  "mandala": 10,
  "sukta": 52,
  "verses": [
    {
      "id": "10.52.1",
      "mandala": 10,
      "sukta": 52,
      "rik": 1,
      "padas": [
        {
          "text": "विश्वे᳚ देवाः शा॒स्तन᳚ मा॒ यथे॒ह होता᳚ वृ॒तो म॒नवै॒ यन्नि॒षद्य᳚ ।",
          "begin": 0.0,
          "end": 9.006
        },
        {
          "text": "प्र मे᳚ ब्रूत भाग॒धेयं॒ यथा᳚ वो॒ येन᳚ प॒था ह॒व्यमा वो॒ वहा᳚नि ॥",
          "begin": 9.006,
          "end": 15.92
        }
      ]
    },
    {
      "id": "10.52.2",
      "mandala": 10,
      "sukta": 52,
      "rik": 2,
      "padas": [
        {
          "text": "अ॒हं होता॒ न्य᳚सीदं॒ यजी᳚या॒न्विश्वे᳚ दे॒वा म॒रुतो᳚ मा जुनन्ति ।",
          "begin": 0.0,
          "end": 8.167
        },
        {
          "text": "अह᳚रहरश्वि॒नाध्व᳚र्यवं वां ब्र॒ह्मा स॒मिद्भ᳚वति॒ साहु᳚तिर्वाम् ॥",
          "begin": 8.167,
          "end": 14.44
        }
      ]
    },
    {
      "id": "10.52.3",
      "mandala": 10,
      "sukta": 52,
      "rik": 3,
      "padas": [
        {
          "text": "अ॒यं यो होता॒ किरु॒ स य॒मस्य॒ कमप्यू᳚हे॒ यत्स᳚म॒ञ्जन्ति᳚ दे॒वाः ।",
          "begin": 0.0,
          "end": 7.399
        },
        {
          "text": "अह᳚रहर्जायते मा॒सिमा॒स्यथा᳚ दे॒वा द᳚धिरे हव्य॒वाह᳚म् ॥",
          "begin": 7.399,
          "end": 13.32
        }
      ]
    },
    {
      "id": "10.52.4",
      "mandala": 10,
      "sukta": 52,
      "rik": 4,
      "padas": [
        {
          "text": "मां दे॒वा द᳚धिरे हव्य॒वाह॒मप᳚म्लुक्तं ब॒हु कृ॒च्छ्रा चर᳚न्तम् ।",
          "begin": 0.0,
          "end": 7.515
        },
        {
          "text": "अ॒ग्निर्वि॒द्वान्य॒ज्ञं नः᳚ कल्पयाति॒ पञ्च᳚यामं त्रि॒वृतं᳚ स॒प्तत᳚न्तुम् ॥",
          "begin": 7.515,
          "end": 14.24
        }
      ]
    },
    {
      "id": "10.52.5",
      "mandala": 10,
      "sukta": 52,
      "rik": 5,
      "padas": [
        {
          "text": "आ वो᳚ यक्ष्यमृत॒त्वं सु॒वीरं॒ यथा᳚ वो देवा॒ वरि᳚व॒ः करा᳚णि ।",
          "begin": 0.0,
          "end": 7.74
        },
        {
          "text": "आ बा॒ह्वोर्वज्र॒मिन्द्र᳚स्य धेया॒मथे॒मा विश्वा॒ः पृत᳚ना जयाति ॥",
          "begin": 7.74,
          "end": 13.84
        }
      ]
    },
    {
      "id": "10.52.6",
      "mandala": 10,
      "sukta": 52,
      "rik": 6,
      "padas": [
        {
          "text": "त्रीणि᳚ श॒ता त्री स॒हस्रा᳚ण्य॒ग्निं त्रिं॒शच्च᳚ दे॒वा नव᳚ चासपर्यन् ।",
          "begin": 0.0,
          "end": 8.202
        },
        {
          "text": "औक्ष᳚न्घृ॒तैरस्तृ᳚णन्ब॒र्हिर᳚स्मा॒ आदिद्धोता᳚रं॒ न्य᳚सादयन्त ॥",
          "begin": 8.202,
          "end": 16.36
        }
      ]
    }
  ]
}