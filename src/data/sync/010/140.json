{
  "mandala": 10,
  "sukta": 140,
  "verses": [
    {
      "id": "10.140.1",
      "mandala": 10,
      "sukta": 140,
      "rik": 1,
      "padas": [
        {
          "text": "अग्ने॒ तव॒ श्रवो॒ वयो॒ महि᳚ भ्राजन्ते अ॒र्चयो᳚ विभावसो ।",
          "begin": 0.0,
          "end": 8.416
        },
        {
          "text": "बृह᳚द्भानो॒ शव᳚सा॒ वाज᳚मु॒क्थ्यं१॒᳚ दधा᳚सि दा॒शुषे᳚ कवे ॥",
          "begin": 8.416,
          "end": 14.88
        }
      ]
    },
    {
      "id": "10.140.2",
      "mandala": 10,
      "sukta": 140,
      "rik": 2,
      "padas": [
        {
          "text": "पा॒व॒कव᳚र्चाः शु॒क्रव᳚र्चा॒ अनू᳚नवर्चा॒ उदि᳚यर्षि भा॒नुना᳚ ।",
          "begin": 0.0,
          "end": 7.058
        },
        {
          "text": "पु॒त्रो मा॒तरा᳚ वि॒चर॒न्नुपा᳚वसि पृ॒णक्षि॒ रोद᳚सी उ॒भे ॥",
          "begin": 7.058,
          "end": 13.8
        }
      ]
    },
    {
      "id": "10.140.3",
      "mandala": 10,
      "sukta": 140,
      "rik": 3,
      "padas": [
        {
          "text": "ऊर्जो᳚ नपाज्जातवेदः सुश॒स्तिभि॒र्मन्द᳚स्व धी॒तिभि᳚र्हि॒तः ।",
          "begin": 0.0,
          "end": 7.322
        },
        {
          "text": "त्वे इष॒ः सं द᳚धु॒र्भूरि᳚वर्पसश्चि॒त्रोत᳚यो वा॒मजा᳚ताः ॥",
          "begin": 7.322,
          "end": 13.4
        }
      ]
    },
    {
      "id": "10.140.4",
      "mandala": 10,
      "sukta": 140,
      "rik": 4,
      "padas": [
        {
          "text": "इ॒र॒ज्यन्न᳚ग्ने प्रथयस्व ज॒न्तुभि᳚र॒स्मे रायो᳚ अमर्त्य ।",
          "begin": 0.0,
          "end": 6.237
        },
        {
          "text": "स द᳚र्श॒तस्य॒ वपु᳚षो॒ वि रा᳚जसि पृ॒णक्षि᳚ सान॒सिं क्रतु᳚म् ॥",
          "begin": 6.237,
          "end": 11.56
        }
      ]
    },
    {
      "id": "10.140.5",
      "mandala": 10,
      "sukta": 140,
      "rik": 5,
      "padas": [
        {
          "text": "इ॒ष्क॒र्तार᳚मध्व॒रस्य॒ प्रचे᳚तसं॒ क्षय᳚न्तं॒ राध᳚सो म॒हः ।",
          "begin": 0.0,
          "end": 6.646
        },
        {
          "text": "रा॒तिं वा॒मस्य᳚ सु॒भगां᳚ म॒हीमिषं॒ दधा᳚सि सान॒सिं र॒यिम् ॥",
          "begin": 6.646,
          "end": 12.72
        }
      ]
    },
    {
      "id": "10.140.6",
      "mandala": 10,
      "sukta": 140,
      "rik": 6,
      "padas": [
        {
          "text": "ऋ॒तावा᳚नं महि॒षं वि॒श्वद᳚र्शतम॒ग्निं सु॒म्नाय᳚ दधिरे पु॒रो जना᳚ः ।",
          "begin": 0.0,
          "end": 7.029
        },
        {
          "text": "श्रुत्क᳚र्णं स॒प्रथ᳚स्तमं त्वा गि॒रा दैव्यं॒ मानु᳚षा यु॒गा ॥",
          "begin": 7.029,
          "end": 13.76
        }
      ]
    }
  ]
}