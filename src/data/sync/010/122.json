{
  "mandala": 10,
  "sukta": 122,
  "verses": [
    {
      "id": "10.122.1",
      "mandala": 10,
      "sukta": 122,
      "rik": 1,
      "padas": [
        {
          "text": "वसुं॒ न चि॒त्रम᳚हसं गृणीषे वा॒मं शेव॒मति᳚थिमद्विषे॒ण्यम् ।",
          "begin": 0.0,
          "end": 8.962
        },
        {
          "text": "स रा᳚सते शु॒रुधो᳚ वि॒श्वधा᳚यसो॒॑ग्निर्होता᳚ गृ॒हप᳚तिः सु॒वीर्य᳚म् ॥",
          "begin": 8.962,
          "end": 16.76
        }
      ]
    },
    {
      "id": "10.122.2",
      "mandala": 10,
      "sukta": 122,
      "rik": 2,
      "padas": [
        {
          "text": "जु॒षा॒णो अ᳚ग्ने॒ प्रति᳚ हर्य मे॒ वचो॒ विश्वा᳚नि वि॒द्वान्व॒युना᳚नि सुक्रतो ।",
          "begin": 0.0,
          "end": 7.597
        },
        {
          "text": "घृत᳚निर्णि॒ग्ब्रह्म᳚णे गा॒तुमेर᳚य॒ तव᳚ दे॒वा अ᳚जनय॒न्ननु᳚ व्र॒तम् ॥",
          "begin": 7.597,
          "end": 14.44
        }
      ]
    },
    {
      "id": "10.122.3",
      "mandala": 10,
      "sukta": 122,
      "rik": 3,
      "padas": [
        {
          "text": "स॒प्त धामा᳚नि परि॒यन्नम᳚र्त्यो॒ दाश᳚द्दा॒शुषे᳚ सु॒कृते᳚ मामहस्व ।",
          "begin": 0.0,
          "end": 8.036
        },
        {
          "text": "सु॒वीरे᳚ण र॒यिणा᳚ग्ने स्वा॒भुवा॒ यस्त॒ आन᳚ट् स॒मिधा॒ तं जु᳚षस्व ॥",
          "begin": 8.036,
          "end": 14.72
        }
      ]
    },
    {
      "id": "10.122.4",
      "mandala": 10,
      "sukta": 122,
      "rik": 4,
      "padas": [
        {
          "text": "य॒ज्ञस्य᳚ के॒तुं प्र᳚थ॒मं पु॒रोहि᳚तं ह॒विष्म᳚न्त ईळते स॒प्त वा॒जिन᳚म् ।",
          "begin": 0.0,
          "end": 7.263
        },
        {
          "text": "शृ॒ण्वन्त᳚म॒ग्निं घृ॒तपृ᳚ष्ठमु॒क्षणं᳚ पृ॒णन्तं᳚ दे॒वं पृ᳚ण॒ते सु॒वीर्य᳚म् ॥",
          "begin": 7.263,
          "end": 14.08
        }
      ]
    },
    {
      "id": "10.122.5",
      "mandala": 10,
      "sukta": 122,
      "rik": 5,
      "padas": [
        {
          "text": "त्वं दू॒तः प्र᳚थ॒मो वरे᳚ण्य॒ः स हू॒यमा᳚नो अ॒मृता᳚य मत्स्व ।",
          "begin": 0.0,
          "end": 7.334
        },
        {
          "text": "त्वां म᳚र्जयन्म॒रुतो᳚ दा॒शुषो᳚ गृ॒हे त्वां स्तोमे᳚भि॒र्भृग᳚वो॒ वि रु᳚रुचुः ॥",
          "begin": 7.334,
          "end": 15.08
        }
      ]
    },
    {
      "id": "10.122.6",
      "mandala": 10,
      "sukta": 122,
      "rik": 6,
      "padas": [
        {
          "text": "इषं᳚ दु॒हन्त्सु॒दुघां᳚ वि॒श्वधा᳚यसं यज्ञ॒प्रिये॒ यज᳚मानाय सुक्रतो ।",
          "begin": 0.0,
          "end": 8.5
        },
        {
          "text": "अग्ने᳚ घृ॒तस्नु॒स्त्रिरृ॒तानि॒ दीद्य᳚द्व॒र्तिर्य॒ज्ञं प᳚रि॒यन्त्सु᳚क्रतूयसे ॥",
          "begin": 8.5,
          "end": 15.72
        }
      ]
    },
    {
      "id": "10.122.7",
      "mandala": 10,
      "sukta": 122,
      "rik": 7,
      "padas": [
        {
          "text": "त्वामिद॒स्या उ॒षसो॒ व्यु᳚ष्टिषु दू॒तं कृ᳚ण्वा॒ना अ᳚यजन्त॒ मानु᳚षाः ।",
          "begin": 0.0,
          "end": 7.754
        },
        {
          "text": "त्वां दे॒वा म᳚ह॒याय्या᳚य वावृधु॒राज्य᳚मग्ने निमृ॒जन्तो᳚ अध्व॒रे ॥",
          "begin": 7.754,
          "end": 15.36
        }
      ]
    },
    {
      "id": "10.122.8",
      "mandala": 10,
      "sukta": 122,
      "rik": 8,
      "padas": [
        {
          "text": "नि त्वा॒ वसि᳚ष्ठा अह्वन्त वा॒जिनं᳚ गृ॒णन्तो᳚ अग्ने वि॒दथे᳚षु वे॒धसः᳚ ।",
          "begin": 0.0,
          "end": 8.462
        },
        {
          "text": "रा॒यस्पोषं॒ यज᳚मानेषु धारय यू॒यं पा᳚त स्व॒स्तिभि॒ः सदा᳚ नः ॥",
          "begin": 8.462,
          "end": 21.8
        }
      ]
    }
  ]
}