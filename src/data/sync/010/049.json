{
  "mandala": 10,
  "sukta": 49,
  "verses": [
    {
      "id": "10.49.1",
      "mandala": 10,
      "sukta": 49,
      "rik": 1,
      "padas": [
        {
          "text": "अ॒हं दां᳚ गृण॒ते पूर्व्यं॒ वस्व॒हं ब्रह्म᳚ कृणवं॒ मह्यं॒ वर्ध᳚नम् ।",
          "begin": 0.0,
          "end": 6.618
        },
        {
          "text": "अ॒हं भु᳚वं॒ यज᳚मानस्य चोदि॒ताय᳚ज्वनः साक्षि॒ विश्व᳚स्मि॒न्भरे᳚ ॥",
          "begin": 6.618,
          "end": 15.2
        }
      ]
    },
    {
      "id": "10.49.2",
      "mandala": 10,
      "sukta": 49,
      "rik": 2,
      "padas": [
        {
          "text": "मां धु॒रिन्द्रं॒ नाम᳚ दे॒वता᳚ दि॒वश्च॒ ग्मश्चा॒पां च᳚ ज॒न्तवः᳚ ।",
          "begin": 0.0,
          "end": 7.032
        },
        {
          "text": "अ॒हं हरी॒ वृष᳚णा॒ विव्र᳚ता र॒घू अ॒हं वज्रं॒ शव᳚से धृ॒ष्ण्वा द᳚दे ॥",
          "begin": 7.032,
          "end": 12.8
        }
      ]
    },
    {
      "id": "10.49.3",
      "mandala": 10,
      "sukta": 49,
      "rik": 3,
      "padas": [
        {
          "text": "अ॒हमत्कं᳚ क॒वये᳚ शिश्नथं॒ हथै᳚र॒हं कुत्स᳚मावमा॒भिरू॒तिभि᳚ः ।",
          "begin": 0.0,
          "end": 7.691
        },
        {
          "text": "अ॒हं शुष्ण᳚स्य॒ श्नथि᳚ता॒ वध᳚र्यमं॒ न यो र॒र आर्यं॒ नाम॒ दस्य᳚वे ॥",
          "begin": 7.691,
          "end": 14.2
        }
      ]
    },
    {
      "id": "10.49.4",
      "mandala": 10,
      "sukta": 49,
      "rik": 4,
      "padas": [
        {
          "text": "अ॒हं पि॒तेव᳚ वेत॒सूँर॒भिष्ट᳚ये॒ तुग्रं॒ कुत्सा᳚य॒ स्मदि᳚भं च रन्धयम् ।",
          "begin": 0.0,
          "end": 6.417
        },
        {
          "text": "अ॒हं भु᳚वं॒ यज᳚मानस्य रा॒जनि॒ प्र यद्भरे॒ तुज᳚ये॒ न प्रि॒याधृषे᳚ ॥",
          "begin": 6.417,
          "end": 13.76
        }
      ]
    },
    {
      "id": "10.49.5",
      "mandala": 10,
      "sukta": 49,
      "rik": 5,
      "padas": [
        {
          "text": "अ॒हं र᳚न्धयं॒ मृग᳚यं श्रु॒तर्व᳚णे॒ यन्माजि᳚हीत व॒युना᳚ च॒नानु॒षक् ।",
          "begin": 0.0,
          "end": 7.534
        },
        {
          "text": "अ॒हं वे॒शं न॒म्रमा॒यवे᳚॑करम॒हं सव्या᳚य॒ पड्गृ᳚भिमरन्धयम् ॥",
          "begin": 7.534,
          "end": 13.52
        }
      ]
    },
    {
      "id": "10.49.6",
      "mandala": 10,
      "sukta": 49,
      "rik": 6,
      "padas": [
        {
          "text": "अ॒हं स यो नव᳚वास्त्वं बृ॒हद्र᳚थं॒ सं वृ॒त्रेव॒ दासं᳚ वृत्र॒हारु᳚जम् ।",
          "begin": 0.0,
          "end": 7.534
        },
        {
          "text": "यद्व॒र्धय᳚न्तं प्र॒थय᳚न्तमानु॒षग्दू॒रे पा॒रे रज᳚सो रोच॒नाक᳚रम् ॥",
          "begin": 7.534,
          "end": 14.0
        }
      ]
    },
    {
      "id": "10.49.7",
      "mandala": 10,
      "sukta": 49,
      "rik": 7,
      "padas": [
        {
          "text": "अ॒हं सूर्य᳚स्य॒ परि᳚ याम्या॒शुभि॒ः प्रैत॒शेभि॒र्वह᳚मान॒ ओज᳚सा ।",
          "begin": 0.0,
          "end": 4.948
        },
        {
          "text": "यन्मा᳚ सा॒वो मनु᳚ष॒ आह᳚ नि॒र्णिज॒ ऋध᳚क्कृषे॒ दासं॒ कृत्व्यं॒ हथै᳚ः ॥",
          "begin": 4.948,
          "end": 13.68
        }
      ]
    },
    {
      "id": "10.49.8",
      "mandala": 10,
      "sukta": 49,
      "rik": 8,
      "padas": [
        {
          "text": "अ॒हं स᳚प्त॒हा नहु᳚षो॒ नहु᳚ष्टर॒ः प्राश्रा᳚वयं॒ शव᳚सा तु॒र्वशं॒ यदु᳚म् ।",
          "begin": 0.0,
          "end": 7.415
        },
        {
          "text": "अ॒हं न्य१॒᳚न्यं सह᳚सा॒ सह᳚स्करं॒ नव॒ व्राध᳚तो नव॒तिं च᳚ वक्षयम् ॥",
          "begin": 7.415,
          "end": 13.88
        }
      ]
    },
    {
      "id": "10.49.9",
      "mandala": 10,
      "sukta": 49,
      "rik": 9,
      "padas": [
        {
          "text": "अ॒हं स॒प्त स्र॒वतो᳚ धारयं॒ वृषा᳚ द्रवि॒त्न्व᳚ः पृथि॒व्यां सी॒रा अधि᳚ ।",
          "begin": 0.0,
          "end": 8.072
        },
        {
          "text": "अ॒हमर्णां᳚सि॒ वि ति᳚रामि सु॒क्रतु᳚र्यु॒धा वि᳚दं॒ मन᳚वे गा॒तुमि॒ष्टये᳚ ॥",
          "begin": 8.072,
          "end": 14.68
        }
      ]
    },
    {
      "id": "10.49.10",
      "mandala": 10,
      "sukta": 49,
      "rik": 10,
      "padas": [
        {
          "text": "अ॒हं तदा᳚सु धारयं॒ यदा᳚सु॒ न दे॒वश्च॒न त्वष्टाधा᳚रय॒द्रुश᳚त् ।",
          "begin": 0.0,
          "end": 7.623
        },
        {
          "text": "स्पा॒र्हं गवा॒मूध᳚स्सु व॒क्षणा॒स्वा मधो॒र्मधु॒ श्वात्र्यं॒ सोम᳚मा॒शिर᳚म् ॥",
          "begin": 7.623,
          "end": 14.64
        }
      ]
    },
    {
      "id": "10.49.11",
      "mandala": 10,
      "sukta": 49,
      "rik": 11,
      "padas": [
        {
          "text": "ए॒वा दे॒वाँ इन्द्रो᳚ विव्ये॒ नॄन्प्र च्यौ॒त्नेन᳚ म॒घवा᳚ स॒त्यरा᳚धाः ।",
          "begin": 0.0,
          "end": 9.221
        },
        {
          "text": "विश्वेत्ता ते᳚ हरिवः शचीवो॒॑भि तु॒रासः᳚ स्वयशो गृणन्ति ॥",
          "begin": 9.221,
          "end": 17.44
        }
      ]
    }
  ]
}