{
  "mandala": 10,
  "sukta": 7,
  "verses": [
    {
      "id": "10.7.1",
      "mandala": 10,
      "sukta": 7,
      "rik": 1,
      "padas": [
        {
          "text": "स्व॒स्ति नो᳚ दि॒वो अ᳚ग्ने पृथि॒व्या वि॒श्वायु᳚र्धेहि य॒जथा᳚य देव ।",
          "begin": 0.0,
          "end": 8.378
        },
        {
          "text": "सचे᳚महि॒ तव᳚ दस्म प्रके॒तैरु᳚रु॒ष्या ण᳚ उ॒रुभि᳚र्देव॒ शंसै᳚ः ॥",
          "begin": 8.378,
          "end": 14.52
        }
      ]
    },
    {
      "id": "10.7.2",
      "mandala": 10,
      "sukta": 7,
      "rik": 2,
      "padas": [
        {
          "text": "इ॒मा अ᳚ग्ने म॒तय॒स्तुभ्यं᳚ जा॒ता गोभि॒रश्वै᳚र॒भि गृ᳚णन्ति॒ राधः᳚ ।",
          "begin": 0.0,
          "end": 5.941
        },
        {
          "text": "य॒दा ते॒ मर्तो॒ अनु॒ भोग॒मान॒ड्वसो॒ दधा᳚नो म॒तिभि᳚ः सुजात ॥",
          "begin": 5.941,
          "end": 13.48
        }
      ]
    },
    {
      "id": "10.7.3",
      "mandala": 10,
      "sukta": 7,
      "rik": 3,
      "padas": [
        {
          "text": "अ॒ग्निं म᳚न्ये पि॒तर᳚म॒ग्निमा॒पिम॒ग्निं भ्रात᳚रं॒ सद॒मित्सखा᳚यम् ।",
          "begin": 0.0,
          "end": 7.156
        },
        {
          "text": "अ॒ग्नेरनी᳚कं बृह॒तः स᳚पर्यं दि॒वि शु॒क्रं य᳚ज॒तं सूर्य᳚स्य ॥",
          "begin": 7.156,
          "end": 12.68
        }
      ]
    },
    {
      "id": "10.7.4",
      "mandala": 10,
      "sukta": 7,
      "rik": 4,
      "padas": [
        {
          "text": "सि॒ध्रा अ᳚ग्ने॒ धियो᳚ अ॒स्मे सनु᳚त्री॒र्यं त्राय᳚से॒ दम॒ आ नित्य᳚होता ।",
          "begin": 0.0,
          "end": 7.177
        },
        {
          "text": "ऋ॒तावा॒ स रो॒हिद᳚श्वः पुरु॒क्षुर्द्युभि᳚रस्मा॒ अह᳚भिर्वा॒मम᳚स्तु ॥",
          "begin": 7.177,
          "end": 12.96
        }
      ]
    },
    {
      "id": "10.7.5",
      "mandala": 10,
      "sukta": 7,
      "rik": 5,
      "padas": [
        {
          "text": "द्युभि᳚र्हि॒तं मि॒त्रमि᳚व प्र॒योगं᳚ प्र॒त्नमृ॒त्विज᳚मध्व॒रस्य᳚ जा॒रम् ।",
          "begin": 0.0,
          "end": 6.041
        },
        {
          "text": "बा॒हुभ्या᳚म॒ग्निमा॒यवो᳚॑जनन्त वि॒क्षु होता᳚रं॒ न्य᳚सादयन्त ॥",
          "begin": 6.041,
          "end": 13.0
        }
      ]
    },
    {
      "id": "10.7.6",
      "mandala": 10,
      "sukta": 7,
      "rik": 6,
      "padas": [
        {
          "text": "स्व॒यं य᳚जस्व दि॒वि दे᳚व दे॒वान्किं ते॒ पाकः᳚ कृणव॒दप्र᳚चेताः ।",
          "begin": 0.0,
          "end": 6.663
        },
        {
          "text": "यथाय᳚ज ऋ॒तुभि᳚र्देव दे॒वाने॒वा य᳚जस्व त॒न्वं᳚ सुजात ॥",
          "begin": 6.663,
          "end": 12.44
        }
      ]
    },
    {
      "id": "10.7.7",
      "mandala": 10,
      "sukta": 7,
      "rik": 7,
      "padas": [
        {
          "text": "भवा᳚ नो अग्ने॑वि॒तोत गो॒पा भवा᳚ वय॒स्कृदु॒त नो᳚ वयो॒धाः ।",
          "begin": 0.0,
          "end": 8.22
        },
        {
          "text": "रास्वा᳚ च नः सुमहो ह॒व्यदा᳚तिं॒ त्रास्वो॒त न᳚स्त॒न्वो॒३॒᳚ अप्र᳚युच्छन् ॥",
          "begin": 8.22,
          "end": 19.08
        }
      ]
    }
  ]
}