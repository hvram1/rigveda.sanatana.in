{
  "mandala": 10,
  "sukta": 46,
  "verses": [
    {
      "id": "10.46.1",
      "mandala": 10,
      "sukta": 46,
      "rik": 1,
      "padas": [
        {
          "text": "प्र होता᳚ जा॒तो म॒हान्न᳚भो॒विन्नृ॒षद्वा᳚ सीदद॒पामु॒पस्थे᳚ ।",
          "begin": 0.0,
          "end": 7.963
        },
        {
          "text": "दधि॒र्यो धायि॒ स ते॒ वयां᳚सि य॒न्ता वसू᳚नि विध॒ते त᳚नू॒पाः ॥",
          "begin": 7.963,
          "end": 14.16
        }
      ]
    },
    {
      "id": "10.46.2",
      "mandala": 10,
      "sukta": 46,
      "rik": 2,
      "padas": [
        {
          "text": "इ॒मं वि॒धन्तो᳚ अ॒पां स॒धस्थे᳚ प॒शुं न न॒ष्टं प॒दैरनु᳚ ग्मन् ।",
          "begin": 0.0,
          "end": 7.3
        },
        {
          "text": "गुहा॒ चत᳚न्तमु॒शिजो॒ नमो᳚भिरि॒च्छन्तो॒ धीरा॒ भृग᳚वो॑विन्दन् ॥",
          "begin": 7.3,
          "end": 13.4
        }
      ]
    },
    {
      "id": "10.46.3",
      "mandala": 10,
      "sukta": 46,
      "rik": 3,
      "padas": [
        {
          "text": "इ॒मं त्रि॒तो भूर्य᳚विन्ददि॒च्छन्वै᳚भूव॒सो मू॒र्धन्यघ्न्या᳚याः ।",
          "begin": 0.0,
          "end": 7.882
        },
        {
          "text": "स शेवृ᳚धो जा॒त आ ह॒र्म्येषु॒ नाभि॒र्युवा᳚ भवति रोच॒नस्य᳚ ॥",
          "begin": 7.882,
          "end": 13.52
        }
      ]
    },
    {
      "id": "10.46.4",
      "mandala": 10,
      "sukta": 46,
      "rik": 4,
      "padas": [
        {
          "text": "म॒न्द्रं होता᳚रमु॒शिजो॒ नमो᳚भि॒ः प्राञ्चं᳚ य॒ज्ञं ने॒तार᳚मध्व॒राणा᳚म् ।",
          "begin": 0.0,
          "end": 7.844
        },
        {
          "text": "वि॒शाम᳚कृण्वन्नर॒तिं पा᳚व॒कं ह᳚व्य॒वाहं॒ दध᳚तो॒ मानु᳚षेषु ॥",
          "begin": 7.844,
          "end": 14.76
        }
      ]
    },
    {
      "id": "10.46.5",
      "mandala": 10,
      "sukta": 46,
      "rik": 5,
      "padas": [
        {
          "text": "प्र भू॒र्जय᳚न्तं म॒हां वि᳚पो॒धां मू॒रा अमू᳚रं पु॒रां द॒र्माण᳚म् ।",
          "begin": 0.0,
          "end": 7.757
        },
        {
          "text": "नय᳚न्तो॒ गर्भं᳚ व॒नां धियं᳚ धु॒र्हिरि᳚श्मश्रुं॒ नार्वा᳚णं॒ धन᳚र्चम् ॥",
          "begin": 7.757,
          "end": 15.76
        }
      ]
    },
    {
      "id": "10.46.6",
      "mandala": 10,
      "sukta": 46,
      "rik": 6,
      "padas": [
        {
          "text": "नि प॒स्त्या᳚सु त्रि॒तः स्त᳚भू॒यन्परि᳚वीतो॒ योनौ᳚ सीदद॒न्तः ।",
          "begin": 0.0,
          "end": 6.151
        },
        {
          "text": "अतः᳚ सं॒गृभ्या᳚ वि॒शां दमू᳚ना॒ विध᳚र्मणाय॒न्त्रैरी᳚यते॒ नॄन् ॥",
          "begin": 6.151,
          "end": 14.6
        }
      ]
    },
    {
      "id": "10.46.7",
      "mandala": 10,
      "sukta": 46,
      "rik": 7,
      "padas": [
        {
          "text": "अ॒स्याजरा᳚सो द॒माम॒रित्रा᳚ अ॒र्चद्धू᳚मासो अ॒ग्नयः᳚ पाव॒काः ।",
          "begin": 0.0,
          "end": 8.433
        },
        {
          "text": "श्वि॒ती॒चयः᳚ श्वा॒त्रासो᳚ भुर॒ण्यवो᳚ वन॒र्षदो᳚ वा॒यवो॒ न सोमा᳚ः ॥",
          "begin": 8.433,
          "end": 15.84
        }
      ]
    },
    {
      "id": "10.46.8",
      "mandala": 10,
      "sukta": 46,
      "rik": 8,
      "padas": [
        {
          "text": "प्र जि॒ह्वया᳚ भरते॒ वेपो᳚ अ॒ग्निः प्र व॒युना᳚नि॒ चेत᳚सा पृथि॒व्याः ।",
          "begin": 0.0,
          "end": 8.328
        },
        {
          "text": "तमा॒यवः᳚ शु॒चय᳚न्तं पाव॒कं म॒न्द्रं होता᳚रं दधिरे॒ यजि᳚ष्ठम् ॥",
          "begin": 8.328,
          "end": 14.44
        }
      ]
    },
    {
      "id": "10.46.9",
      "mandala": 10,
      "sukta": 46,
      "rik": 9,
      "padas": [
        {
          "text": "द्यावा॒ यम॒ग्निं पृ᳚थि॒वी जनि᳚ष्टा॒माप॒स्त्वष्टा॒ भृग᳚वो॒ यं सहो᳚भिः ।",
          "begin": 0.0,
          "end": 7.485
        },
        {
          "text": "ई॒ळेन्यं᳚ प्रथ॒मं मा᳚त॒रिश्वा᳚ दे॒वास्त᳚तक्षु॒र्मन᳚वे॒ यज᳚त्रम् ॥",
          "begin": 7.485,
          "end": 14.08
        }
      ]
    },
    {
      "id": "10.46.10",
      "mandala": 10,
      "sukta": 46,
      "rik": 10,
      "padas": [
        {
          "text": "यं त्वा᳚ दे॒वा द᳚धि॒रे ह᳚व्य॒वाहं᳚ पुरु॒स्पृहो॒ मानु᳚षासो॒ यज᳚त्रम् ।",
          "begin": 0.0,
          "end": 8.28
        },
        {
          "text": "स याम᳚न्नग्ने स्तुव॒ते वयो᳚ धा॒ः प्र दे᳚व॒यन्य॒शस॒ः सं हि पू॒र्वीः ॥",
          "begin": 8.28,
          "end": 19.04
        }
      ]
    }
  ]
}