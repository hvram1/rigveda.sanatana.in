{
  "mandala": 10,
  "sukta": 42,
  "verses": [
    {
      "id": "10.42.1",
      "mandala": 10,
      "sukta": 42,
      "rik": 1,
      "padas": [
        {
          "text": "अस्ते᳚व॒ सु प्र᳚त॒रं लाय॒मस्य॒न्भूष᳚न्निव॒ प्र भ᳚रा॒ स्तोम᳚मस्मै ।",
          "begin": 0.0,
          "end": 8.794
        },
        {
          "text": "वा॒चा वि᳚प्रास्तरत॒ वाच᳚म॒र्यो नि रा᳚मय जरित॒ः सोम॒ इन्द्र᳚म् ॥",
          "begin": 8.794,
          "end": 15.16
        }
      ]
    },
    {
      "id": "10.42.2",
      "mandala": 10,
      "sukta": 42,
      "rik": 2,
      "padas": [
        {
          "text": "दोहे᳚न॒ गामुप᳚ शिक्षा॒ सखा᳚यं॒ प्र बो᳚धय जरितर्जा॒रमिन्द्र᳚म् ।",
          "begin": 0.0,
          "end": 7.468
        },
        {
          "text": "कोशं॒ न पू॒र्णं वसु᳚ना॒ न्यृ᳚ष्ट॒मा च्या᳚वय मघ॒देया᳚य॒ शूर᳚म् ॥",
          "begin": 7.468,
          "end": 14.88
        }
      ]
    },
    {
      "id": "10.42.3",
      "mandala": 10,
      "sukta": 42,
      "rik": 3,
      "padas": [
        {
          "text": "किम॒ङ्ग त्वा᳚ मघवन्भो॒जमा᳚हुः शिशी॒हि मा᳚ शिश॒यं त्वा᳚ शृणोमि ।",
          "begin": 0.0,
          "end": 8.039
        },
        {
          "text": "अप्न᳚स्वती॒ मम॒ धीर᳚स्तु शक्र वसु॒विदं॒ भग᳚मि॒न्द्रा भ᳚रा नः ॥",
          "begin": 8.039,
          "end": 13.44
        }
      ]
    },
    {
      "id": "10.42.4",
      "mandala": 10,
      "sukta": 42,
      "rik": 4,
      "padas": [
        {
          "text": "त्वां जना᳚ ममस॒त्येष्वि᳚न्द्र संतस्था॒ना वि ह्व᳚यन्ते समी॒के ।",
          "begin": 0.0,
          "end": 7.622
        },
        {
          "text": "अत्रा॒ युजं᳚ कृणुते॒ यो ह॒विष्मा॒न्नासु᳚न्वता स॒ख्यं व᳚ष्टि॒ शूरः᳚ ॥",
          "begin": 7.622,
          "end": 14.68
        }
      ]
    },
    {
      "id": "10.42.5",
      "mandala": 10,
      "sukta": 42,
      "rik": 5,
      "padas": [
        {
          "text": "धनं॒ न स्य॒न्द्रं ब᳚हु॒लं यो अ᳚स्मै ती॒व्रान्त्सोमाँ᳚ आसु॒नोति॒ प्रय᳚स्वान् ।",
          "begin": 0.0,
          "end": 8.36
        },
        {
          "text": "तस्मै॒ शत्रू᳚न्त्सु॒तुका᳚न्प्रा॒तरह्नो॒ नि स्वष्ट्रा᳚न्यु॒वति॒ हन्ति᳚ वृ॒त्रम् ॥",
          "begin": 8.36,
          "end": 15.76
        }
      ]
    },
    {
      "id": "10.42.6",
      "mandala": 10,
      "sukta": 42,
      "rik": 6,
      "padas": [
        {
          "text": "यस्मि᳚न्व॒यं द᳚धि॒मा शंस॒मिन्द्रे॒ यः शि॒श्राय᳚ म॒घवा॒ काम᳚म॒स्मे ।",
          "begin": 0.0,
          "end": 7.153
        },
        {
          "text": "आ॒राच्चि॒त्सन्भ᳚यतामस्य॒ शत्रु॒र्न्य᳚स्मै द्यु॒म्ना जन्या᳚ नमन्ताम् ॥",
          "begin": 7.153,
          "end": 14.16
        }
      ]
    },
    {
      "id": "10.42.7",
      "mandala": 10,
      "sukta": 42,
      "rik": 7,
      "padas": [
        {
          "text": "आ॒राच्छत्रु॒मप᳚ बाधस्व दू॒रमु॒ग्रो यः शम्ब᳚ः पुरुहूत॒ तेन᳚ ।",
          "begin": 0.0,
          "end": 7.087
        },
        {
          "text": "अ॒स्मे धे᳚हि॒ यव᳚म॒द्गोम᳚दिन्द्र कृ॒धी धियं᳚ जरि॒त्रे वाज᳚रत्नाम् ॥",
          "begin": 7.087,
          "end": 13.24
        }
      ]
    },
    {
      "id": "10.42.8",
      "mandala": 10,
      "sukta": 42,
      "rik": 8,
      "padas": [
        {
          "text": "प्र यम॒न्तर्वृ᳚षस॒वासो॒ अग्म᳚न्ती॒व्राः सोमा᳚ बहु॒लान्ता᳚स॒ इन्द्र᳚म् ।",
          "begin": 0.0,
          "end": 9.078
        },
        {
          "text": "नाह᳚ दा॒मानं᳚ म॒घवा॒ नि यं᳚स॒न्नि सु᳚न्व॒ते व᳚हति॒ भूरि᳚ वा॒मम् ॥",
          "begin": 9.078,
          "end": 15.36
        }
      ]
    },
    {
      "id": "10.42.9",
      "mandala": 10,
      "sukta": 42,
      "rik": 9,
      "padas": [
        {
          "text": "उ॒त प्र॒हाम᳚ति॒दीव्या᳚ जयाति कृ॒तं यच्छ्व॒घ्नी वि᳚चि॒नोति᳚ का॒ले ।",
          "begin": 0.0,
          "end": 6.612
        },
        {
          "text": "यो दे॒वका᳚मो॒ न धना᳚ रुणद्धि॒ समित्तं रा॒या सृ᳚जति स्व॒धावा᳚न् ॥",
          "begin": 6.612,
          "end": 13.52
        }
      ]
    },
    {
      "id": "10.42.10",
      "mandala": 10,
      "sukta": 42,
      "rik": 10,
      "padas": [
        {
          "text": "गोभि᳚ष्टरे॒माम᳚तिं दु॒रेवां॒ यवे᳚न॒ क्षुधं᳚ पुरुहूत॒ विश्वा᳚म् ।",
          "begin": 0.0,
          "end": 7.223
        },
        {
          "text": "व॒यं राज᳚भिः प्रथ॒मा धना᳚न्य॒स्माके᳚न वृ॒जने᳚ना जयेम ॥",
          "begin": 7.223,
          "end": 14.04
        }
      ]
    },
    {
      "id": "10.42.11",
      "mandala": 10,
      "sukta": 42,
      "rik": 11,
      "padas": [
        {
          "text": "बृह॒स्पति᳚र्न॒ः परि᳚ पातु प॒श्चादु॒तोत्त᳚रस्मा॒दध᳚रादघा॒योः ।",
          "begin": 0.0,
          "end": 7.221
        },
        {
          "text": "इन्द्र᳚ः पु॒रस्ता᳚दु॒त म᳚ध्य॒तो न॒ः सखा॒ सखि᳚भ्यो॒ वरि᳚वः कृणोतु ॥",
          "begin": 7.221,
          "end": 14.44
        }
      ]
    }
  ]
}