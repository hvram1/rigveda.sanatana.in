{
  "mandala": 10,
  "sukta": 123,
  "verses": [
    {
      "id": "10.123.1",
      "mandala": 10,
      "sukta": 123,
      "rik": 1,
      "padas": [
        {
          "text": "अ॒यं वे॒नश्चो᳚दय॒त्पृश्नि᳚गर्भा॒ ज्योति᳚र्जरायू॒ रज᳚सो वि॒माने᳚ ।",
          "begin": 0.0,
          "end": 9.966
        },
        {
          "text": "इ॒मम॒पां सं᳚ग॒मे सूर्य᳚स्य॒ शिशुं॒ न विप्रा᳚ म॒तिभी᳚ रिहन्ति ॥",
          "begin": 9.966,
          "end": 17.4
        }
      ]
    },
    {
      "id": "10.123.2",
      "mandala": 10,
      "sukta": 123,
      "rik": 2,
      "padas": [
        {
          "text": "स॒मु॒द्रादू॒र्मिमुदि᳚यर्ति वे॒नो न᳚भो॒जाः पृ॒ष्ठं ह᳚र्य॒तस्य᳚ दर्शि ।",
          "begin": 0.0,
          "end": 6.808
        },
        {
          "text": "ऋ॒तस्य॒ साना॒वधि᳚ वि॒ष्टपि॒ भ्राट् स᳚मा॒नं योनि᳚म॒भ्य᳚नूषत॒ व्राः ॥",
          "begin": 6.808,
          "end": 12.84
        }
      ]
    },
    {
      "id": "10.123.3",
      "mandala": 10,
      "sukta": 123,
      "rik": 3,
      "padas": [
        {
          "text": "स॒मा॒नं पू॒र्वीर॒भि वा᳚वशा॒नास्तिष्ठ᳚न्व॒त्सस्य᳚ मा॒तर॒ः सनी᳚ळाः ।",
          "begin": 0.0,
          "end": 7.993
        },
        {
          "text": "ऋ॒तस्य॒ साना॒वधि᳚ चक्रमा॒णा रि॒हन्ति॒ मध्वो᳚ अ॒मृत᳚स्य॒ वाणी᳚ः ॥",
          "begin": 7.993,
          "end": 14.84
        }
      ]
    },
    {
      "id": "10.123.4",
      "mandala": 10,
      "sukta": 123,
      "rik": 4,
      "padas": [
        {
          "text": "जा॒नन्तो᳚ रू॒पम᳚कृपन्त॒ विप्रा᳚ मृ॒गस्य॒ घोषं᳚ महि॒षस्य॒ हि ग्मन् ।",
          "begin": 0.0,
          "end": 7.859
        },
        {
          "text": "ऋ॒तेन॒ यन्तो॒ अधि॒ सिन्धु᳚मस्थुर्वि॒दद्ग᳚न्ध॒र्वो अ॒मृता᳚नि॒ नाम᳚ ॥",
          "begin": 7.859,
          "end": 15.12
        }
      ]
    },
    {
      "id": "10.123.5",
      "mandala": 10,
      "sukta": 123,
      "rik": 5,
      "padas": [
        {
          "text": "अ॒प्स॒रा जा॒रमु᳚पसिष्मिया॒णा योषा᳚ बिभर्ति पर॒मे व्यो᳚मन् ।",
          "begin": 0.0,
          "end": 7.172
        },
        {
          "text": "चर᳚त्प्रि॒यस्य॒ योनि᳚षु प्रि॒यः सन्त्सीद᳚त्प॒क्षे हि᳚र॒ण्यये॒ स वे॒नः ॥",
          "begin": 7.172,
          "end": 14.04
        }
      ]
    },
    {
      "id": "10.123.6",
      "mandala": 10,
      "sukta": 123,
      "rik": 6,
      "padas": [
        {
          "text": "नाके᳚ सुप॒र्णमुप॒ यत्पत᳚न्तं हृ॒दा वेन᳚न्तो अ॒भ्यच᳚क्षत त्वा ।",
          "begin": 0.0,
          "end": 7.78
        },
        {
          "text": "हिर᳚ण्यपक्षं॒ वरु᳚णस्य दू॒तं य॒मस्य॒ योनौ᳚ शकु॒नं भु᳚र॒ण्युम् ॥",
          "begin": 7.78,
          "end": 14.6
        }
      ]
    },
    {
      "id": "10.123.7",
      "mandala": 10,
      "sukta": 123,
      "rik": 7,
      "padas": [
        {
          "text": "ऊ॒र्ध्वो ग᳚न्ध॒र्वो अधि॒ नाके᳚ अस्थात्प्र॒त्यङ्चि॒त्रा बिभ्र᳚द॒स्यायु᳚धानि ।",
          "begin": 0.0,
          "end": 8.662
        },
        {
          "text": "वसा᳚नो॒ अत्कं᳚ सुर॒भिं दृ॒शे कं स्व१॒᳚र्ण नाम᳚ जनत प्रि॒याणि᳚ ॥",
          "begin": 8.662,
          "end": 16.76
        }
      ]
    },
    {
      "id": "10.123.8",
      "mandala": 10,
      "sukta": 123,
      "rik": 8,
      "padas": [
        {
          "text": "द्र॒प्सः स᳚मु॒द्रम॒भि यज्जिगा᳚ति॒ पश्य॒न्गृध्र᳚स्य॒ चक्ष᳚सा॒ विध᳚र्मन् ।",
          "begin": 0.0,
          "end": 8.208
        },
        {
          "text": "भा॒नुः शु॒क्रेण᳚ शो॒चिषा᳚ चका॒नस्तृ॒तीये᳚ चक्रे॒ रज᳚सि प्रि॒याणि᳚ ॥",
          "begin": 8.208,
          "end": 17.0
        }
      ]
    }
  ]
}