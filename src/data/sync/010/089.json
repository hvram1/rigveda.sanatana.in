{
  "mandala": 10,
  "sukta": 89,
  "verses": [
    {
      "id": "10.89.1",
      "mandala": 10,
      "sukta": 89,
      "rik": 1,
      "padas": [
        {
          "text": "इन्द्रं᳚ स्तवा॒ नृत᳚मं॒ यस्य᳚ म॒ह्ना वि᳚बबा॒धे रो᳚च॒ना वि ज्मो अन्ता᳚न् ।",
          "begin": 0.0,
          "end": 8.387
        },
        {
          "text": "आ यः प॒प्रौ च᳚र्षणी॒धृद्वरो᳚भि॒ः प्र सिन्धु᳚भ्यो रिरिचा॒नो म᳚हि॒त्वा ॥",
          "begin": 8.387,
          "end": 16.04
        }
      ]
    },
    {
      "id": "10.89.2",
      "mandala": 10,
      "sukta": 89,
      "rik": 2,
      "padas": [
        {
          "text": "स सूर्य॒ः पर्यु॒रू वरां॒स्येन्द्रो᳚ ववृत्या॒द्रथ्ये᳚व च॒क्रा ।",
          "begin": 0.0,
          "end": 5.803
        },
        {
          "text": "अति᳚ष्ठन्तमप॒स्यं१॒᳚ न सर्गं᳚ कृ॒ष्णा तमां᳚सि॒ त्विष्या᳚ जघान ॥",
          "begin": 5.803,
          "end": 14.72
        }
      ]
    },
    {
      "id": "10.89.3",
      "mandala": 10,
      "sukta": 89,
      "rik": 3,
      "padas": [
        {
          "text": "स॒मा॒नम᳚स्मा॒ अन᳚पावृदर्च क्ष्म॒या दि॒वो अस᳚मं॒ ब्रह्म॒ नव्य᳚म् ।",
          "begin": 0.0,
          "end": 6.803
        },
        {
          "text": "वि यः पृ॒ष्ठेव॒ जनि᳚मान्य॒र्य इन्द्र᳚श्चि॒काय॒ न सखा᳚यमी॒षे ॥",
          "begin": 6.803,
          "end": 13.36
        }
      ]
    },
    {
      "id": "10.89.4",
      "mandala": 10,
      "sukta": 89,
      "rik": 4,
      "padas": [
        {
          "text": "इन्द्रा᳚य॒ गिरो॒ अनि᳚शितसर्गा अ॒पः प्रेर᳚यं॒ सग᳚रस्य बु॒ध्नात् ।",
          "begin": 0.0,
          "end": 7.699
        },
        {
          "text": "यो अक्षे᳚णेव च॒क्रिया॒ शची᳚भि॒र्विष्व᳚क्त॒स्तम्भ᳚ पृथि॒वीमु॒त द्याम् ॥",
          "begin": 7.699,
          "end": 14.88
        }
      ]
    },
    {
      "id": "10.89.5",
      "mandala": 10,
      "sukta": 89,
      "rik": 5,
      "padas": [
        {
          "text": "आपा᳚न्तमन्युस्तृ॒पल᳚प्रभर्मा॒ धुनि॒ः शिमी᳚वा॒ञ्छरु᳚माँ ऋजी॒षी ।",
          "begin": 0.0,
          "end": 7.69
        },
        {
          "text": "सोमो॒ विश्वा᳚न्यत॒सा वना᳚नि॒ नार्वागिन्द्रं᳚ प्रति॒माना᳚नि देभुः ॥",
          "begin": 7.69,
          "end": 16.0
        }
      ]
    },
    {
      "id": "10.89.6",
      "mandala": 10,
      "sukta": 89,
      "rik": 6,
      "padas": [
        {
          "text": "न यस्य॒ द्यावा᳚पृथि॒वी न धन्व॒ नान्तरि᳚क्षं॒ नाद्र᳚य॒ः सोमो᳚ अक्षाः ।",
          "begin": 0.0,
          "end": 8.044
        },
        {
          "text": "यद᳚स्य म॒न्युर᳚धिनी॒यमा᳚नः शृ॒णाति᳚ वी॒ळु रु॒जति᳚ स्थि॒राणि᳚ ॥",
          "begin": 8.044,
          "end": 13.88
        }
      ]
    },
    {
      "id": "10.89.7",
      "mandala": 10,
      "sukta": 89,
      "rik": 7,
      "padas": [
        {
          "text": "ज॒घान᳚ वृ॒त्रं स्वधि᳚ति॒र्वने᳚व रु॒रोज॒ पुरो॒ अर᳚द॒न्न सिन्धू᳚न् ।",
          "begin": 0.0,
          "end": 6.913
        },
        {
          "text": "बि॒भेद᳚ गि॒रिं नव॒मिन्न कु॒म्भमा गा इन्द्रो᳚ अकृणुत स्व॒युग्भि᳚ः ॥",
          "begin": 6.913,
          "end": 14.2
        }
      ]
    },
    {
      "id": "10.89.8",
      "mandala": 10,
      "sukta": 89,
      "rik": 8,
      "padas": [
        {
          "text": "त्वं ह॒ त्यदृ᳚ण॒या इ᳚न्द्र॒ धीरो॒॑सिर्न पर्व᳚ वृजि॒ना शृ᳚णासि ।",
          "begin": 0.0,
          "end": 6.196
        },
        {
          "text": "प्र ये मि॒त्रस्य॒ वरु᳚णस्य॒ धाम॒ युजं॒ न जना᳚ मि॒नन्ति᳚ मि॒त्रम् ॥",
          "begin": 6.196,
          "end": 12.48
        }
      ]
    },
    {
      "id": "10.89.9",
      "mandala": 10,
      "sukta": 89,
      "rik": 9,
      "padas": [
        {
          "text": "प्र ये मि॒त्रं प्रार्य॒मणं᳚ दु॒रेवा॒ः प्र सं॒गिर॒ः प्र वरु᳚णं मि॒नन्ति᳚ ।",
          "begin": 0.0,
          "end": 6.415
        },
        {
          "text": "न्य१॒᳚मित्रे᳚षु व॒धमि᳚न्द्र॒ तुम्रं॒ वृष॒न्वृषा᳚णमरु॒षं शि᳚शीहि ॥",
          "begin": 6.415,
          "end": 14.08
        }
      ]
    },
    {
      "id": "10.89.10",
      "mandala": 10,
      "sukta": 89,
      "rik": 10,
      "padas": [
        {
          "text": "इन्द्रो᳚ दि॒व इन्द्र᳚ ईशे पृथि॒व्या इन्द्रो᳚ अ॒पामिन्द्र॒ इत्पर्व᳚तानाम् ।",
          "begin": 0.0,
          "end": 5.161
        },
        {
          "text": "इन्द्रो᳚ वृ॒धामिन्द्र॒ इन्मेधि᳚राणा॒मिन्द्र॒ः क्षेमे॒ योगे॒ हव्य॒ इन्द्र᳚ः ॥",
          "begin": 5.161,
          "end": 15.52
        }
      ]
    },
    {
      "id": "10.89.11",
      "mandala": 10,
      "sukta": 89,
      "rik": 11,
      "padas": [
        {
          "text": "प्राक्तुभ्य॒ इन्द्र॒ः प्र वृ॒धो अह᳚भ्य॒ः प्रान्तरि᳚क्षा॒त्प्र स᳚मु॒द्रस्य᳚ धा॒सेः ।",
          "begin": 0.0,
          "end": 7.775
        },
        {
          "text": "प्र वात᳚स्य॒ प्रथ᳚स॒ः प्र ज्मो अन्ता॒त्प्र सिन्धु᳚भ्यो रिरिचे॒ प्र क्षि॒तिभ्य᳚ः ॥",
          "begin": 7.775,
          "end": 14.64
        }
      ]
    },
    {
      "id": "10.89.12",
      "mandala": 10,
      "sukta": 89,
      "rik": 12,
      "padas": [
        {
          "text": "प्र शोशु᳚चत्या उ॒षसो॒ न के॒तुर᳚सि॒न्वा ते᳚ वर्ततामिन्द्र हे॒तिः ।",
          "begin": 0.0,
          "end": 7.608
        },
        {
          "text": "अश्मे᳚व विध्य दि॒व आ सृ᳚जा॒नस्तपि᳚ष्ठेन॒ हेष᳚सा॒ द्रोघ᳚मित्रान् ॥",
          "begin": 7.608,
          "end": 14.2
        }
      ]
    },
    {
      "id": "10.89.13",
      "mandala": 10,
      "sukta": 89,
      "rik": 13,
      "padas": [
        {
          "text": "अन्वह॒ मासा॒ अन्विद्वना॒न्यन्वोष᳚धी॒रनु॒ पर्व᳚तासः ।",
          "begin": 0.0,
          "end": 6.755
        },
        {
          "text": "अन्विन्द्रं॒ रोद᳚सी वावशा॒ने अन्वापो᳚ अजिहत॒ जाय᳚मानम् ॥",
          "begin": 6.755,
          "end": 13.48
        }
      ]
    },
    {
      "id": "10.89.14",
      "mandala": 10,
      "sukta": 89,
      "rik": 14,
      "padas": [
        {
          "text": "कर्हि᳚ स्वि॒त्सा त᳚ इन्द्र चे॒त्यास᳚द॒घस्य॒ यद्भि॒नदो॒ रक्ष॒ एष᳚त् ।",
          "begin": 0.0,
          "end": 7.0
        },
        {
          "text": "मि॒त्र॒क्रुवो॒ यच्छस᳚ने॒ न गावः᳚ पृथि॒व्या आ॒पृग᳚मु॒या शय᳚न्ते ॥",
          "begin": 7.0,
          "end": 13.48
        }
      ]
    },
    {
      "id": "10.89.15",
      "mandala": 10,
      "sukta": 89,
      "rik": 15,
      "padas": [
        {
          "text": "श॒त्रू॒यन्तो᳚ अ॒भि ये न᳚स्तत॒स्रे महि॒ व्राध᳚न्त ओग॒णास᳚ इन्द्र ।",
          "begin": 0.0,
          "end": 4.873
        },
        {
          "text": "अ॒न्धेना॒मित्रा॒स्तम᳚सा सचन्तां सुज्यो॒तिषो᳚ अ॒क्तव॒स्ताँ अ॒भि ष्यु᳚ः ॥",
          "begin": 4.873,
          "end": 15.12
        }
      ]
    },
    {
      "id": "10.89.16",
      "mandala": 10,
      "sukta": 89,
      "rik": 16,
      "padas": [
        {
          "text": "पु॒रूणि॒ हि त्वा॒ सव᳚ना॒ जना᳚नां॒ ब्रह्मा᳚णि॒ मन्द᳚न्गृण॒तामृषी᳚णाम् ।",
          "begin": 0.0,
          "end": 8.59
        },
        {
          "text": "इ॒मामा॒घोष॒न्नव᳚सा॒ सहू᳚तिं ति॒रो विश्वाँ॒ अर्च᳚तो याह्य॒र्वाङ् ॥",
          "begin": 8.59,
          "end": 15.4
        }
      ]
    },
    {
      "id": "10.89.17",
      "mandala": 10,
      "sukta": 89,
      "rik": 17,
      "padas": [
        {
          "text": "ए॒वा ते᳚ व॒यमि᳚न्द्र भुञ्जती॒नां वि॒द्याम᳚ सुमती॒नां नवा᳚नाम् ।",
          "begin": 0.0,
          "end": 7.552
        },
        {
          "text": "वि॒द्याम॒ वस्तो॒रव᳚सा गृ॒णन्तो᳚ वि॒श्वामि᳚त्रा उ॒त त᳚ इन्द्र नू॒नम् ॥",
          "begin": 7.552,
          "end": 14.8
        }
      ]
    },
    {
      "id": "10.89.18",
      "mandala": 10,
      "sukta": 89,
      "rik": 18,
      "padas": [
        {
          "text": "शु॒नं हु᳚वेम म॒घवा᳚न॒मिन्द्र᳚म॒स्मिन्भरे॒ नृत᳚मं॒ वाज᳚सातौ ।",
          "begin": 0.0,
          "end": 7.398
        },
        {
          "text": "शृ॒ण्वन्त᳚मु॒ग्रमू॒तये᳚ स॒मत्सु॒ घ्नन्तं᳚ वृ॒त्राणि᳚ सं॒जितं॒ धना᳚नाम् ॥",
          "begin": 7.398,
          "end": 15.84
        }
      ]
    }
  ]
}