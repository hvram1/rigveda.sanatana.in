{
  "mandala": 10,
  "sukta": 88,
  "verses": [
    {
      "id": "10.88.1",
      "mandala": 10,
      "sukta": 88,
      "rik": 1,
      "padas": [
        {
          "text": "ह॒विष्पान्त᳚म॒जरं᳚ स्व॒र्विदि᳚ दिवि॒स्पृश्याहु᳚तं॒ जुष्ट᳚म॒ग्नौ ।",
          "begin": 0.0,
          "end": 7.665
        },
        {
          "text": "तस्य॒ भर्म᳚णे॒ भुव᳚नाय दे॒वा धर्म᳚णे॒ कं स्व॒धया᳚ पप्रथन्त ॥",
          "begin": 7.665,
          "end": 14.6
        }
      ]
    },
    {
      "id": "10.88.2",
      "mandala": 10,
      "sukta": 88,
      "rik": 2,
      "padas": [
        {
          "text": "गी॒र्णं भुव᳚नं॒ तम॒साप᳚गूळ्हमा॒विः स्व᳚रभवज्जा॒ते अ॒ग्नौ ।",
          "begin": 0.0,
          "end": 7.376
        },
        {
          "text": "तस्य᳚ दे॒वाः पृ᳚थि॒वी द्यौरु॒तापो॑र᳚णय॒न्नोष᳚धीः स॒ख्ये अ᳚स्य ॥",
          "begin": 7.376,
          "end": 13.84
        }
      ]
    },
    {
      "id": "10.88.3",
      "mandala": 10,
      "sukta": 88,
      "rik": 3,
      "padas": [
        {
          "text": "दे॒वेभि॒र्न्वि᳚षि॒तो य॒ज्ञिये᳚भिर॒ग्निं स्तो᳚षाण्य॒जरं᳚ बृ॒हन्त᳚म् ।",
          "begin": 0.0,
          "end": 8.412
        },
        {
          "text": "यो भा॒नुना᳚ पृथि॒वीं द्यामु॒तेमामा᳚त॒तान॒ रोद᳚सी अ॒न्तरि᳚क्षम् ॥",
          "begin": 8.412,
          "end": 15.72
        }
      ]
    },
    {
      "id": "10.88.4",
      "mandala": 10,
      "sukta": 88,
      "rik": 4,
      "padas": [
        {
          "text": "यो होतासी᳚त्प्रथ॒मो दे॒वजु᳚ष्टो॒ यं स॒माञ्ज॒न्नाज्ये᳚ना वृणा॒नाः ।",
          "begin": 0.0,
          "end": 8.116
        },
        {
          "text": "स प᳚त॒त्री᳚त्व॒रं स्था जग॒द्यच्छ्वा॒त्रम॒ग्निर᳚कृणोज्जा॒तवे᳚दाः ॥",
          "begin": 8.116,
          "end": 15.88
        }
      ]
    },
    {
      "id": "10.88.5",
      "mandala": 10,
      "sukta": 88,
      "rik": 5,
      "padas": [
        {
          "text": "यज्जा᳚तवेदो॒ भुव᳚नस्य मू॒र्धन्नति᳚ष्ठो अग्ने स॒ह रो᳚च॒नेन᳚ ।",
          "begin": 0.0,
          "end": 5.92
        },
        {
          "text": "तं त्वा᳚हेम म॒तिभि᳚र्गी॒र्भिरु॒क्थैः स य॒ज्ञियो᳚ अभवो रोदसि॒प्राः ॥",
          "begin": 5.92,
          "end": 15.04
        }
      ]
    },
    {
      "id": "10.88.6",
      "mandala": 10,
      "sukta": 88,
      "rik": 6,
      "padas": [
        {
          "text": "मू॒र्धा भु॒वो भ᳚वति॒ नक्त᳚म॒ग्निस्तत॒ः सूर्यो᳚ जायते प्रा॒तरु॒द्यन् ।",
          "begin": 0.0,
          "end": 8.178
        },
        {
          "text": "मा॒यामू॒ तु य॒ज्ञिया᳚नामे॒तामपो॒ यत्तूर्णि॒श्चर᳚ति प्रजा॒नन् ॥",
          "begin": 8.178,
          "end": 14.64
        }
      ]
    },
    {
      "id": "10.88.7",
      "mandala": 10,
      "sukta": 88,
      "rik": 7,
      "padas": [
        {
          "text": "दृ॒शेन्यो॒ यो म᳚हि॒ना समि॒द्धो॑रो᳚चत दि॒वियो᳚निर्वि॒भावा᳚ ।",
          "begin": 0.0,
          "end": 6.852
        },
        {
          "text": "तस्मि᳚न्न॒ग्नौ सू᳚क्तवा॒केन᳚ दे॒वा ह॒विर्विश्व॒ आजु᳚हवुस्तनू॒पाः ॥",
          "begin": 6.852,
          "end": 14.32
        }
      ]
    },
    {
      "id": "10.88.8",
      "mandala": 10,
      "sukta": 88,
      "rik": 8,
      "padas": [
        {
          "text": "सू॒क्त॒वा॒कं प्र᳚थ॒ममादिद॒ग्निमादिद्ध॒विर᳚जनयन्त दे॒वाः ।",
          "begin": 0.0,
          "end": 6.381
        },
        {
          "text": "स ए᳚षां य॒ज्ञो अ᳚भवत्तनू॒पास्तं द्यौर्वे᳚द॒ तं पृ᳚थि॒वी तमापः᳚ ॥",
          "begin": 6.381,
          "end": 14.4
        }
      ]
    },
    {
      "id": "10.88.9",
      "mandala": 10,
      "sukta": 88,
      "rik": 9,
      "padas": [
        {
          "text": "यं दे॒वासो॑ज᳚नयन्ता॒ग्निं यस्मि॒न्नाजु᳚हवु॒र्भुव᳚नानि॒ विश्वा᳚ ।",
          "begin": 0.0,
          "end": 6.323
        },
        {
          "text": "सो अ॒र्चिषा᳚ पृथि॒वीं द्यामु॒तेमामृ᳚जू॒यमा᳚नो अतपन्महि॒त्वा ॥",
          "begin": 6.323,
          "end": 14.28
        }
      ]
    },
    {
      "id": "10.88.10",
      "mandala": 10,
      "sukta": 88,
      "rik": 10,
      "padas": [
        {
          "text": "स्तोमे᳚न॒ हि दि॒वि दे॒वासो᳚ अ॒ग्निमजी᳚जन॒ञ्छक्ति᳚भी रोदसि॒प्राम् ।",
          "begin": 0.0,
          "end": 8.732
        },
        {
          "text": "तमू᳚ अकृण्वन्त्रे॒धा भु॒वे कं स ओष᳚धीः पचति वि॒श्वरू᳚पाः ॥",
          "begin": 8.732,
          "end": 15.36
        }
      ]
    },
    {
      "id": "10.88.11",
      "mandala": 10,
      "sukta": 88,
      "rik": 11,
      "padas": [
        {
          "text": "य॒देदे᳚न॒मद᳚धुर्य॒ज्ञिया᳚सो दि॒वि दे॒वाः सूर्य᳚मादिते॒यम् ।",
          "begin": 0.0,
          "end": 7.591
        },
        {
          "text": "य॒दा च᳚रि॒ष्णू मि᳚थु॒नावभू᳚ता॒मादित्प्राप᳚श्य॒न्भुव᳚नानि॒ विश्वा᳚ ॥",
          "begin": 7.591,
          "end": 14.36
        }
      ]
    },
    {
      "id": "10.88.12",
      "mandala": 10,
      "sukta": 88,
      "rik": 12,
      "padas": [
        {
          "text": "विश्व᳚स्मा अ॒ग्निं भुव᳚नाय दे॒वा वै᳚श्वान॒रं के॒तुमह्ना᳚मकृण्वन् ।",
          "begin": 0.0,
          "end": 8.818
        },
        {
          "text": "आ यस्त॒तानो॒षसो᳚ विभा॒तीरपो᳚ ऊर्णोति॒ तमो᳚ अ॒र्चिषा॒ यन् ॥",
          "begin": 8.818,
          "end": 15.72
        }
      ]
    },
    {
      "id": "10.88.13",
      "mandala": 10,
      "sukta": 88,
      "rik": 13,
      "padas": [
        {
          "text": "वै॒श्वा॒न॒रं क॒वयो᳚ य॒ज्ञिया᳚सो॒॑ग्निं दे॒वा अ᳚जनयन्नजु॒र्यम् ।",
          "begin": 0.0,
          "end": 7.687
        },
        {
          "text": "नक्ष᳚त्रं प्र॒त्नममि᳚नच्चरि॒ष्णु य॒क्षस्याध्य᳚क्षं तवि॒षं बृ॒हन्त᳚म् ॥",
          "begin": 7.687,
          "end": 14.04
        }
      ]
    },
    {
      "id": "10.88.14",
      "mandala": 10,
      "sukta": 88,
      "rik": 14,
      "padas": [
        {
          "text": "वै॒श्वा॒न॒रं वि॒श्वहा᳚ दीदि॒वांसं॒ मन्त्रै᳚र॒ग्निं क॒विमच्छा᳚ वदामः ।",
          "begin": 0.0,
          "end": 9.131
        },
        {
          "text": "यो म᳚हि॒म्ना प᳚रिब॒भूवो॒र्वी उ॒तावस्ता᳚दु॒त दे॒वः प॒रस्ता᳚त् ॥",
          "begin": 9.131,
          "end": 15.36
        }
      ]
    },
    {
      "id": "10.88.15",
      "mandala": 10,
      "sukta": 88,
      "rik": 15,
      "padas": [
        {
          "text": "द्वे स्रु॒ती अ᳚शृणवं पितॄ॒णाम॒हं दे॒वाना᳚मु॒त मर्त्या᳚नाम् ।",
          "begin": 0.0,
          "end": 7.152
        },
        {
          "text": "ताभ्या᳚मि॒दं विश्व॒मेज॒त्समे᳚ति॒ यद᳚न्त॒रा पि॒तरं᳚ मा॒तरं᳚ च ॥",
          "begin": 7.152,
          "end": 15.2
        }
      ]
    },
    {
      "id": "10.88.16",
      "mandala": 10,
      "sukta": 88,
      "rik": 16,
      "padas": [
        {
          "text": "द्वे स᳚मी॒ची बि᳚भृत॒श्चर᳚न्तं शीर्ष॒तो जा॒तं मन᳚सा॒ विमृ᳚ष्टम् ।",
          "begin": 0.0,
          "end": 7.184
        },
        {
          "text": "स प्र॒त्यङ्विश्वा॒ भुव᳚नानि तस्था॒वप्र᳚युच्छन्त॒रणि॒र्भ्राज᳚मानः ॥",
          "begin": 7.184,
          "end": 13.32
        }
      ]
    },
    {
      "id": "10.88.17",
      "mandala": 10,
      "sukta": 88,
      "rik": 17,
      "padas": [
        {
          "text": "यत्रा॒ वदे᳚ते॒ अव᳚र॒ः पर᳚श्च यज्ञ॒न्यो᳚ः कत॒रो नौ॒ वि वे᳚द ।",
          "begin": 0.0,
          "end": 8.195
        },
        {
          "text": "आ शे᳚कु॒रित्स᳚ध॒मादं॒ सखा᳚यो॒ नक्ष᳚न्त य॒ज्ञं क इ॒दं वि वो᳚चत् ॥",
          "begin": 8.195,
          "end": 15.72
        }
      ]
    },
    {
      "id": "10.88.18",
      "mandala": 10,
      "sukta": 88,
      "rik": 18,
      "padas": [
        {
          "text": "कत्य॒ग्नय॒ः कति॒ सूर्या᳚स॒ः कत्यु॒षास॒ः कत्यु᳚ स्वि॒दापः᳚ ।",
          "begin": 0.0,
          "end": 6.133
        },
        {
          "text": "नोप॒स्पिजं᳚ वः पितरो वदामि पृ॒च्छामि᳚ वः कवयो वि॒द्मने॒ कम् ॥",
          "begin": 6.133,
          "end": 13.24
        }
      ]
    },
    {
      "id": "10.88.19",
      "mandala": 10,
      "sukta": 88,
      "rik": 19,
      "padas": [
        {
          "text": "या॒व॒न्मा॒त्रमु॒षसो॒ न प्रती᳚कं सुप॒र्ण्यो॒३॒᳚ वस᳚ते मातरिश्वः ।",
          "begin": 0.0,
          "end": 8.548
        },
        {
          "text": "ताव᳚द्दधा॒त्युप᳚ य॒ज्ञमा॒यन्ब्रा᳚ह्म॒णो होतु॒रव᳚रो नि॒षीद᳚न् ॥",
          "begin": 8.548,
          "end": 16.68
        }
      ]
    }
  ]
}