{
  "mandala": 10,
  "sukta": 28,
  "verses": [
    {
      "id": "10.28.1",
      "mandala": 10,
      "sukta": 28,
      "rik": 1,
      "padas": [
        {
          "text": "विश्वो॒ ह्य१॒᳚न्यो अ॒रिरा᳚ज॒गाम॒ ममेदह॒ श्वशु᳚रो॒ ना ज᳚गाम ।",
          "begin": 0.0,
          "end": 10.462
        },
        {
          "text": "ज॒क्षी॒याद्धा॒ना उ॒त सोमं᳚ पपीया॒त्स्वा᳚शित॒ः पुन॒रस्तं᳚ जगायात् ॥",
          "begin": 10.462,
          "end": 19.0
        }
      ]
    },
    {
      "id": "10.28.2",
      "mandala": 10,
      "sukta": 28,
      "rik": 2,
      "padas": [
        {
          "text": "स रोरु᳚वद्वृष॒भस्ति॒ग्मशृ᳚ङ्गो॒ वर्ष्म᳚न्तस्थौ॒ वरि᳚म॒न्ना पृ᳚थि॒व्याः ।",
          "begin": 0.0,
          "end": 7.725
        },
        {
          "text": "विश्वे᳚ष्वेनं वृ॒जने᳚षु पामि॒ यो मे᳚ कु॒क्षी सु॒तसो᳚मः पृ॒णाति᳚ ॥",
          "begin": 7.725,
          "end": 15.56
        }
      ]
    },
    {
      "id": "10.28.3",
      "mandala": 10,
      "sukta": 28,
      "rik": 3,
      "padas": [
        {
          "text": "अद्रि᳚णा ते म॒न्दिन᳚ इन्द्र॒ तूया᳚न्त्सु॒न्वन्ति॒ सोमा॒न्पिब᳚सि॒ त्वमे᳚षाम् ।",
          "begin": 0.0,
          "end": 7.713
        },
        {
          "text": "पच᳚न्ति ते वृष॒भाँ अत्सि॒ तेषां᳚ पृ॒क्षेण॒ यन्म᳚घवन्हू॒यमा᳚नः ॥",
          "begin": 7.713,
          "end": 14.92
        }
      ]
    },
    {
      "id": "10.28.4",
      "mandala": 10,
      "sukta": 28,
      "rik": 4,
      "padas": [
        {
          "text": "इ॒दं सु मे᳚ जरित॒रा चि᳚किद्धि प्रती॒पं शापं᳚ न॒द्यो᳚ वहन्ति ।",
          "begin": 0.0,
          "end": 7.556
        },
        {
          "text": "लो॒पा॒शः सिं॒हं प्र॒त्यञ्च᳚मत्साः क्रो॒ष्टा व᳚रा॒हं निर᳚तक्त॒ कक्षा᳚त् ॥",
          "begin": 7.556,
          "end": 14.44
        }
      ]
    },
    {
      "id": "10.28.5",
      "mandala": 10,
      "sukta": 28,
      "rik": 5,
      "padas": [
        {
          "text": "क॒था त᳚ ए॒तद॒हमा चि᳚केतं॒ गृत्स᳚स्य॒ पाक᳚स्त॒वसो᳚ मनी॒षाम् ।",
          "begin": 0.0,
          "end": 6.462
        },
        {
          "text": "त्वं नो᳚ वि॒द्वाँ ऋ᳚तु॒था वि वो᳚चो॒ यमर्धं᳚ ते मघवन्क्षे॒म्या धूः ॥",
          "begin": 6.462,
          "end": 14.76
        }
      ]
    },
    {
      "id": "10.28.6",
      "mandala": 10,
      "sukta": 28,
      "rik": 6,
      "padas": [
        {
          "text": "ए॒वा हि मां त॒वसं᳚ व॒र्धय᳚न्ति दि॒वश्चि᳚न्मे बृह॒त उत्त᳚रा॒ धूः ।",
          "begin": 0.0,
          "end": 8.167
        },
        {
          "text": "पु॒रू स॒हस्रा॒ नि शि᳚शामि सा॒कम᳚श॒त्रुं हि मा॒ जनि᳚ता ज॒जान᳚ ॥",
          "begin": 8.167,
          "end": 13.72
        }
      ]
    },
    {
      "id": "10.28.7",
      "mandala": 10,
      "sukta": 28,
      "rik": 7,
      "padas": [
        {
          "text": "ए॒वा हि मां त॒वसं᳚ ज॒ज्ञुरु॒ग्रं कर्म᳚न्कर्म॒न्वृष᳚णमिन्द्र दे॒वाः ।",
          "begin": 0.0,
          "end": 7.81
        },
        {
          "text": "वधीं᳚ वृ॒त्रं वज्रे᳚ण मन्दसा॒नो॑प᳚ व्र॒जं म᳚हि॒ना दा॒शुषे᳚ वम् ॥",
          "begin": 7.81,
          "end": 15.64
        }
      ]
    },
    {
      "id": "10.28.8",
      "mandala": 10,
      "sukta": 28,
      "rik": 8,
      "padas": [
        {
          "text": "दे॒वास᳚ आयन्पर॒शूँर᳚बिभ्र॒न्वना᳚ वृ॒श्चन्तो᳚ अ॒भि वि॒ड्भिरा᳚यन् ।",
          "begin": 0.0,
          "end": 8.667
        },
        {
          "text": "नि सु॒द्र्वं१॒᳚ दध᳚तो व॒क्षणा᳚सु॒ यत्रा॒ कृपी᳚ट॒मनु॒ तद्द᳚हन्ति ॥",
          "begin": 8.667,
          "end": 15.4
        }
      ]
    },
    {
      "id": "10.28.9",
      "mandala": 10,
      "sukta": 28,
      "rik": 9,
      "padas": [
        {
          "text": "श॒शः क्षु॒रं प्र॒त्यञ्चं᳚ जगा॒राद्रिं᳚ लो॒गेन॒ व्य᳚भेदमा॒रात् ।",
          "begin": 0.0,
          "end": 7.468
        },
        {
          "text": "बृ॒हन्तं᳚ चिदृह॒ते र᳚न्धयानि॒ वय᳚द्व॒त्सो वृ᳚ष॒भं शूशु᳚वानः ॥",
          "begin": 7.468,
          "end": 14.52
        }
      ]
    },
    {
      "id": "10.28.10",
      "mandala": 10,
      "sukta": 28,
      "rik": 10,
      "padas": [
        {
          "text": "सु॒प॒र्ण इ॒त्था न॒खमा सि᳚षा॒याव᳚रुद्धः परि॒पदं॒ न सिं॒हः ।",
          "begin": 0.0,
          "end": 6.889
        },
        {
          "text": "नि॒रु॒द्धश्चि᳚न्महि॒षस्त॒र्ष्यावा᳚न्गो॒धा तस्मा᳚ अ॒यथं᳚ कर्षदे॒तत् ॥",
          "begin": 6.889,
          "end": 13.92
        }
      ]
    },
    {
      "id": "10.28.11",
      "mandala": 10,
      "sukta": 28,
      "rik": 11,
      "padas": [
        {
          "text": "तेभ्यो᳚ गो॒धा अ॒यथं᳚ कर्षदे॒तद्ये ब्र॒ह्मणः᳚ प्रति॒पीय॒न्त्यन्नै᳚ः ।",
          "begin": 0.0,
          "end": 8.424
        },
        {
          "text": "सि॒म उ॒क्ष्णो᳚॑वसृ॒ष्टाँ अ᳚दन्ति स्व॒यं बला᳚नि त॒न्व᳚ः शृणा॒नाः ॥",
          "begin": 8.424,
          "end": 15.96
        }
      ]
    },
    {
      "id": "10.28.12",
      "mandala": 10,
      "sukta": 28,
      "rik": 12,
      "padas": [
        {
          "text": "ए॒ते शमी᳚भिः सु॒शमी᳚ अभूव॒न्ये हि᳚न्वि॒रे त॒न्व१॒᳚ः सोम᳚ उ॒क्थैः ।",
          "begin": 0.0,
          "end": 8.072
        },
        {
          "text": "नृ॒वद्वद॒न्नुप᳚ नो माहि॒ वाजा᳚न्दि॒वि श्रवो᳚ दधिषे॒ नाम᳚ वी॒रः ॥",
          "begin": 8.072,
          "end": 16.68
        }
      ]
    }
  ]
}