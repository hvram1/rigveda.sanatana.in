{
  "mandala": 10,
  "sukta": 25,
  "verses": [
    {
      "id": "10.25.1",
      "mandala": 10,
      "sukta": 25,
      "rik": 1,
      "padas": [
        {
          "text": "भ॒द्रं नो॒ अपि᳚ वातय॒ मनो॒ दक्ष᳚मु॒त क्रतु᳚म् ।",
          "begin": 0.0,
          "end": 6.983
        },
        {
          "text": "अधा᳚ ते स॒ख्ये अन्ध᳚सो॒ वि वो॒ मदे॒ रण॒न्गावो॒ न यव᳚से॒ विव᳚क्षसे ॥",
          "begin": 6.983,
          "end": 13.84
        }
      ]
    },
    {
      "id": "10.25.2",
      "mandala": 10,
      "sukta": 25,
      "rik": 2,
      "padas": [
        {
          "text": "हृ॒दि॒स्पृश᳚स्त आसते॒ विश्वे᳚षु सोम॒ धाम᳚सु ।",
          "begin": 0.0,
          "end": 4.058
        },
        {
          "text": "अधा॒ कामा᳚ इ॒मे मम॒ वि वो॒ मदे॒ वि ति᳚ष्ठन्ते वसू॒यवो॒ विव᳚क्षसे ॥",
          "begin": 4.058,
          "end": 12.24
        }
      ]
    },
    {
      "id": "10.25.3",
      "mandala": 10,
      "sukta": 25,
      "rik": 3,
      "padas": [
        {
          "text": "उ॒त व्र॒तानि᳚ सोम ते॒ प्राहं मि᳚नामि पा॒क्या᳚ ।",
          "begin": 0.0,
          "end": 6.031
        },
        {
          "text": "अधा᳚ पि॒तेव᳚ सू॒नवे॒ वि वो॒ मदे᳚ मृ॒ळा नो᳚ अ॒भि चि᳚द्व॒धाद्विव᳚क्षसे ॥",
          "begin": 6.031,
          "end": 12.92
        }
      ]
    },
    {
      "id": "10.25.4",
      "mandala": 10,
      "sukta": 25,
      "rik": 4,
      "padas": [
        {
          "text": "समु॒ प्र य᳚न्ति धी॒तय॒ः सर्गा᳚सो॑व॒ताँ इ᳚व ।",
          "begin": 0.0,
          "end": 5.054
        },
        {
          "text": "क्रतुं᳚ नः सोम जी॒वसे॒ वि वो॒ मदे᳚ धा॒रया᳚ चम॒साँ इ᳚व॒ विव᳚क्षसे ॥",
          "begin": 5.054,
          "end": 13.84
        }
      ]
    },
    {
      "id": "10.25.5",
      "mandala": 10,
      "sukta": 25,
      "rik": 5,
      "padas": [
        {
          "text": "तव॒ त्ये सो᳚म॒ शक्ति᳚भि॒र्निका᳚मासो॒ व्यृ᳚ण्विरे ।",
          "begin": 0.0,
          "end": 6.605
        },
        {
          "text": "गृत्स᳚स्य॒ धीरा᳚स्त॒वसो॒ वि वो॒ मदे᳚ व्र॒जं गोम᳚न्तम॒श्विनं॒ विव᳚क्षसे ॥",
          "begin": 6.605,
          "end": 13.64
        }
      ]
    },
    {
      "id": "10.25.6",
      "mandala": 10,
      "sukta": 25,
      "rik": 6,
      "padas": [
        {
          "text": "प॒शुं नः᳚ सोम रक्षसि पुरु॒त्रा विष्ठि᳚तं॒ जग᳚त् ।",
          "begin": 0.0,
          "end": 5.591
        },
        {
          "text": "स॒माकृ᳚णोषि जी॒वसे॒ वि वो॒ मदे॒ विश्वा᳚ स॒म्पश्य॒न्भुव᳚ना॒ विव᳚क्षसे ॥",
          "begin": 5.591,
          "end": 11.88
        }
      ]
    },
    {
      "id": "10.25.7",
      "mandala": 10,
      "sukta": 25,
      "rik": 7,
      "padas": [
        {
          "text": "त्वं नः᳚ सोम वि॒श्वतो᳚ गो॒पा अदा᳚भ्यो भव ।",
          "begin": 0.0,
          "end": 6.148
        },
        {
          "text": "सेध᳚ राज॒न्नप॒ स्रिधो॒ वि वो॒ मदे॒ मा नो᳚ दु॒ःशंस᳚ ईशता॒ विव᳚क्षसे ॥",
          "begin": 6.148,
          "end": 13.16
        }
      ]
    },
    {
      "id": "10.25.8",
      "mandala": 10,
      "sukta": 25,
      "rik": 8,
      "padas": [
        {
          "text": "त्वं नः᳚ सोम सु॒क्रतु᳚र्वयो॒धेया᳚य जागृहि ।",
          "begin": 0.0,
          "end": 5.361
        },
        {
          "text": "क्षे॒त्र॒वित्त᳚रो॒ मनु᳚षो॒ वि वो॒ मदे᳚ द्रु॒हो नः᳚ पा॒ह्यंह᳚सो॒ विव᳚क्षसे ॥",
          "begin": 5.361,
          "end": 12.92
        }
      ]
    },
    {
      "id": "10.25.9",
      "mandala": 10,
      "sukta": 25,
      "rik": 9,
      "padas": [
        {
          "text": "त्वं नो᳚ वृत्रहन्त॒मेन्द्र᳚स्येन्दो शि॒वः सखा᳚ ।",
          "begin": 0.0,
          "end": 5.845
        },
        {
          "text": "यत्सीं॒ हव᳚न्ते समि॒थे वि वो॒ मदे॒ युध्य᳚मानास्तो॒कसा᳚तौ॒ विव᳚क्षसे ॥",
          "begin": 5.845,
          "end": 13.68
        }
      ]
    },
    {
      "id": "10.25.10",
      "mandala": 10,
      "sukta": 25,
      "rik": 10,
      "padas": [
        {
          "text": "अ॒यं घ॒ स तु॒रो मद॒ इन्द्र᳚स्य वर्धत प्रि॒यः ।",
          "begin": 0.0,
          "end": 5.343
        },
        {
          "text": "अ॒यं क॒क्षीव᳚तो म॒हो वि वो॒ मदे᳚ म॒तिं विप्र᳚स्य वर्धय॒द्विव᳚क्षसे ॥",
          "begin": 5.343,
          "end": 11.4
        }
      ]
    },
    {
      "id": "10.25.11",
      "mandala": 10,
      "sukta": 25,
      "rik": 11,
      "padas": [
        {
          "text": "अ॒यं विप्रा᳚य दा॒शुषे॒ वाजाँ᳚ इयर्ति॒ गोम᳚तः ।",
          "begin": 0.0,
          "end": 9.68
        },
        {
          "text": "अ॒यं स॒प्तभ्य॒ आ वरं॒ वि वो॒ मदे॒ प्रान्धं श्रो॒णं च᳚ तारिष॒द्विव᳚क्षसे ॥",
          "begin": 9.68,
          "end": 16.24
        }
      ]
    }
  ]
}