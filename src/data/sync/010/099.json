{
  "mandala": 10,
  "sukta": 99,
  "verses": [
    {
      "id": "10.99.1",
      "mandala": 10,
      "sukta": 99,
      "rik": 1,
      "padas": [
        {
          "text": "कं न᳚श्चि॒त्रमि᳚षण्यसि चिकि॒त्वान्पृ᳚थु॒ग्मानं᳚ वा॒श्रं वा᳚वृ॒धध्यै᳚ ।",
          "begin": 0.0,
          "end": 8.522
        },
        {
          "text": "कत्तस्य॒ दातु॒ शव᳚सो॒ व्यु᳚ष्टौ॒ तक्ष॒द्वज्रं᳚ वृत्र॒तुर॒मपि᳚न्वत् ॥",
          "begin": 8.522,
          "end": 15.2
        }
      ]
    },
    {
      "id": "10.99.2",
      "mandala": 10,
      "sukta": 99,
      "rik": 2,
      "padas": [
        {
          "text": "स हि द्यु॒ता वि॒द्युता॒ वेति॒ साम᳚ पृ॒थुं योनि᳚मसुर॒त्वा स᳚साद ।",
          "begin": 0.0,
          "end": 6.528
        },
        {
          "text": "स सनी᳚ळेभिः प्रसहा॒नो अ᳚स्य॒ भ्रातु॒र्न ऋ॒ते स॒प्तथ᳚स्य मा॒याः ॥",
          "begin": 6.528,
          "end": 12.96
        }
      ]
    },
    {
      "id": "10.99.3",
      "mandala": 10,
      "sukta": 99,
      "rik": 3,
      "padas": [
        {
          "text": "स वाजं॒ याताप᳚दुष्पदा॒ यन्त्स्व᳚र्षाता॒ परि᳚ षदत्सनि॒ष्यन् ।",
          "begin": 0.0,
          "end": 7.505
        },
        {
          "text": "अ॒न॒र्वा यच्छ॒तदु᳚रस्य॒ वेदो॒ घ्नञ्छि॒श्नदे᳚वाँ अ॒भि वर्प᳚सा॒ भूत् ॥",
          "begin": 7.505,
          "end": 14.04
        }
      ]
    },
    {
      "id": "10.99.4",
      "mandala": 10,
      "sukta": 99,
      "rik": 4,
      "padas": [
        {
          "text": "स य॒ह्व्यो॒३॒᳚॑वनी॒र्गोष्वर्वा जु᳚होति प्रध॒न्या᳚सु॒ सस्रि᳚ः ।",
          "begin": 0.0,
          "end": 8.078
        },
        {
          "text": "अ॒पादो॒ यत्र॒ युज्या᳚सो॑र॒था द्रो॒ण्य᳚श्वास॒ ईर᳚ते घृ॒तं वाः ॥",
          "begin": 8.078,
          "end": 15.56
        }
      ]
    },
    {
      "id": "10.99.5",
      "mandala": 10,
      "sukta": 99,
      "rik": 5,
      "padas": [
        {
          "text": "स रु॒द्रेभि॒रश᳚स्तवार॒ ऋभ्वा᳚ हि॒त्वी गय᳚मा॒रेअ᳚वद्य॒ आगा᳚त् ।",
          "begin": 0.0,
          "end": 8.173
        },
        {
          "text": "व॒म्रस्य᳚ मन्ये मिथु॒ना विव᳚व्री॒ अन्न᳚म॒भीत्या᳚रोदयन्मुषा॒यन् ॥",
          "begin": 8.173,
          "end": 14.68
        }
      ]
    },
    {
      "id": "10.99.6",
      "mandala": 10,
      "sukta": 99,
      "rik": 6,
      "padas": [
        {
          "text": "स इद्दासं᳚ तुवी॒रवं॒ पति॒र्दन्ष᳚ळ॒क्षं त्रि᳚शी॒र्षाणं᳚ दमन्यत् ।",
          "begin": 0.0,
          "end": 6.22
        },
        {
          "text": "अ॒स्य त्रि॒तो न्वोज᳚सा वृधा॒नो वि॒पा व᳚रा॒हमयो᳚अग्रया हन् ॥",
          "begin": 6.22,
          "end": 13.76
        }
      ]
    },
    {
      "id": "10.99.7",
      "mandala": 10,
      "sukta": 99,
      "rik": 7,
      "padas": [
        {
          "text": "स द्रुह्व᳚णे॒ मनु᳚ष ऊर्ध्वसा॒न आ सा᳚विषदर्शसा॒नाय॒ शरु᳚म् ।",
          "begin": 0.0,
          "end": 6.412
        },
        {
          "text": "स नृत᳚मो॒ नहु᳚षो॒॑स्मत्सुजा᳚त॒ः पुरो᳚॑भिन॒दर्ह᳚न्दस्यु॒हत्ये᳚ ॥",
          "begin": 6.412,
          "end": 13.44
        }
      ]
    },
    {
      "id": "10.99.8",
      "mandala": 10,
      "sukta": 99,
      "rik": 8,
      "padas": [
        {
          "text": "सो अ॒भ्रियो॒ न यव᳚स उद॒न्यन्क्षया᳚य गा॒तुं वि॒दन्नो᳚ अ॒स्मे ।",
          "begin": 0.0,
          "end": 7.638
        },
        {
          "text": "उप॒ यत्सीद॒दिन्दुं॒ शरी᳚रैः श्ये॒नो॑यो᳚पाष्टिर्हन्ति॒ दस्यू᳚न् ॥",
          "begin": 7.638,
          "end": 14.28
        }
      ]
    },
    {
      "id": "10.99.9",
      "mandala": 10,
      "sukta": 99,
      "rik": 9,
      "padas": [
        {
          "text": "स व्राध᳚तः शवसा॒नेभि᳚रस्य॒ कुत्सा᳚य॒ शुष्णं᳚ कृ॒पणे॒ परा᳚दात् ।",
          "begin": 0.0,
          "end": 7.95
        },
        {
          "text": "अ॒यं क॒विम᳚नयच्छ॒स्यमा᳚न॒मत्कं॒ यो अ᳚स्य॒ सनि᳚तो॒त नृ॒णाम् ॥",
          "begin": 7.95,
          "end": 13.32
        }
      ]
    },
    {
      "id": "10.99.10",
      "mandala": 10,
      "sukta": 99,
      "rik": 10,
      "padas": [
        {
          "text": "अ॒यं द᳚श॒स्यन्नर्ये᳚भिरस्य द॒स्मो दे॒वेभि॒र्वरु᳚णो॒ न मा॒यी ।",
          "begin": 0.0,
          "end": 6.94
        },
        {
          "text": "अ॒यं क॒नीन᳚ ऋतु॒पा अ᳚वे॒द्यमि᳚मीता॒ररुं॒ यश्चतु᳚ष्पात् ॥",
          "begin": 6.94,
          "end": 12.32
        }
      ]
    },
    {
      "id": "10.99.11",
      "mandala": 10,
      "sukta": 99,
      "rik": 11,
      "padas": [
        {
          "text": "अ॒स्य स्तोमे᳚भिरौशि॒ज ऋ॒जिश्वा᳚ व्र॒जं द᳚रयद्वृष॒भेण॒ पिप्रो᳚ः ।",
          "begin": 0.0,
          "end": 7.928
        },
        {
          "text": "सुत्वा॒ यद्य᳚ज॒तो दी॒दय॒द्गीः पुर᳚ इया॒नो अ॒भि वर्प᳚सा॒ भूत् ॥",
          "begin": 7.928,
          "end": 14.0
        }
      ]
    },
    {
      "id": "10.99.12",
      "mandala": 10,
      "sukta": 99,
      "rik": 12,
      "padas": [
        {
          "text": "ए॒वा म॒हो अ᳚सुर व॒क्षथा᳚य वम्र॒कः प॒ड्भिरुप᳚ सर्प॒दिन्द्र᳚म् ।",
          "begin": 0.0,
          "end": 7.14
        },
        {
          "text": "स इ᳚या॒नः क᳚रति स्व॒स्तिम᳚स्मा॒ इष॒मूर्जं᳚ सुक्षि॒तिं विश्व॒माभा᳚ः ॥",
          "begin": 7.14,
          "end": 15.56
        }
      ]
    }
  ]
}