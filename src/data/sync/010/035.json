{
  "mandala": 10,
  "sukta": 35,
  "verses": [
    {
      "id": "10.35.1",
      "mandala": 10,
      "sukta": 35,
      "rik": 1,
      "padas": [
        {
          "text": "अबु᳚ध्रमु॒ त्य इन्द्र᳚वन्तो अ॒ग्नयो॒ ज्योति॒र्भर᳚न्त उ॒षसो॒ व्यु᳚ष्टिषु ।",
          "begin": 0.0,
          "end": 8.387
        },
        {
          "text": "म॒ही द्यावा᳚पृथि॒वी चे᳚तता॒मपो॒॑द्या दे॒वाना॒मव॒ आ वृ᳚णीमहे ॥",
          "begin": 8.387,
          "end": 14.96
        }
      ]
    },
    {
      "id": "10.35.2",
      "mandala": 10,
      "sukta": 35,
      "rik": 2,
      "padas": [
        {
          "text": "दि॒वस्पृ᳚थि॒व्योरव॒ आ वृ᳚णीमहे मा॒तॄन्त्सिन्धू॒न्पर्व᳚ताञ्छर्य॒णाव᳚तः ।",
          "begin": 0.0,
          "end": 5.9
        },
        {
          "text": "अ॒ना॒गा॒स्त्वं सूर्य᳚मु॒षास᳚मीमहे भ॒द्रं सोमः᳚ सुवा॒नो अ॒द्या कृ᳚णोतु नः ॥",
          "begin": 5.9,
          "end": 14.88
        }
      ]
    },
    {
      "id": "10.35.3",
      "mandala": 10,
      "sukta": 35,
      "rik": 3,
      "padas": [
        {
          "text": "द्यावा᳚ नो अ॒द्य पृ᳚थि॒वी अना᳚गसो म॒ही त्रा᳚येतां सुवि॒ताय᳚ मा॒तरा᳚ ।",
          "begin": 0.0,
          "end": 8.746
        },
        {
          "text": "उ॒षा उ॒च्छन्त्यप᳚ बाधताम॒घं स्व॒स्त्य१॒᳚ग्निं स᳚मिधा॒नमी᳚महे ॥",
          "begin": 8.746,
          "end": 16.2
        }
      ]
    },
    {
      "id": "10.35.4",
      "mandala": 10,
      "sukta": 35,
      "rik": 4,
      "padas": [
        {
          "text": "इ॒यं न᳚ उ॒स्रा प्र᳚थ॒मा सु᳚दे॒व्यं᳚ रे॒वत्स॒निभ्यो᳚ रे॒वती॒ व्यु᳚च्छतु ।",
          "begin": 0.0,
          "end": 7.193
        },
        {
          "text": "आ॒रे म॒न्युं दु᳚र्वि॒दत्र᳚स्य धीमहि स्व॒स्त्य१॒᳚ग्निं स᳚मिधा॒नमी᳚महे ॥",
          "begin": 7.193,
          "end": 14.88
        }
      ]
    },
    {
      "id": "10.35.5",
      "mandala": 10,
      "sukta": 35,
      "rik": 5,
      "padas": [
        {
          "text": "प्र याः सिस्र᳚ते॒ सूर्य᳚स्य र॒श्मिभि॒र्ज्योति॒र्भर᳚न्तीरु॒षसो॒ व्यु᳚ष्टिषु ।",
          "begin": 0.0,
          "end": 7.907
        },
        {
          "text": "भ॒द्रा नो᳚ अ॒द्य श्रव᳚से॒ व्यु᳚च्छत स्व॒स्त्य१॒᳚ग्निं स᳚मिधा॒नमी᳚महे ॥",
          "begin": 7.907,
          "end": 14.52
        }
      ]
    },
    {
      "id": "10.35.6",
      "mandala": 10,
      "sukta": 35,
      "rik": 6,
      "padas": [
        {
          "text": "अ॒न॒मी॒वा उ॒षस॒ आ च᳚रन्तु न॒ उद॒ग्नयो᳚ जिहतां॒ ज्योति᳚षा बृ॒हत् ।",
          "begin": 0.0,
          "end": 9.331
        },
        {
          "text": "आयु᳚क्षाताम॒श्विना॒ तूतु᳚जिं॒ रथं᳚ स्व॒स्त्य१॒᳚ग्निं स᳚मिधा॒नमी᳚महे ॥",
          "begin": 9.331,
          "end": 14.28
        }
      ]
    },
    {
      "id": "10.35.7",
      "mandala": 10,
      "sukta": 35,
      "rik": 7,
      "padas": [
        {
          "text": "श्रेष्ठं᳚ नो अ॒द्य स᳚वित॒र्वरे᳚ण्यं भा॒गमा सु᳚व॒ स हि र᳚त्न॒धा असि᳚ ।",
          "begin": 0.0,
          "end": 7.989
        },
        {
          "text": "रा॒यो जनि᳚त्रीं धि॒षणा॒मुप᳚ ब्रुवे स्व॒स्त्य१॒᳚ग्निं स᳚मिधा॒नमी᳚महे ॥",
          "begin": 7.989,
          "end": 14.64
        }
      ]
    },
    {
      "id": "10.35.8",
      "mandala": 10,
      "sukta": 35,
      "rik": 8,
      "padas": [
        {
          "text": "पिप᳚र्तु मा॒ तदृ॒तस्य᳚ प्र॒वाच᳚नं दे॒वानां॒ यन्म᳚नु॒ष्या॒३॒᳚ अम᳚न्महि ।",
          "begin": 0.0,
          "end": 9.44
        },
        {
          "text": "विश्वा॒ इदु॒स्राः स्पळुदे᳚ति॒ सूर्य᳚ः स्व॒स्त्य१॒᳚ग्निं स᳚मिधा॒नमी᳚महे ॥",
          "begin": 9.44,
          "end": 16.92
        }
      ]
    },
    {
      "id": "10.35.9",
      "mandala": 10,
      "sukta": 35,
      "rik": 9,
      "padas": [
        {
          "text": "अ॒द्वे॒षो अ॒द्य ब॒र्हिष॒ः स्तरी᳚मणि॒ ग्राव्णां॒ योगे॒ मन्म᳚न॒ः साध᳚ ईमहे ।",
          "begin": 0.0,
          "end": 8.083
        },
        {
          "text": "आ॒दि॒त्यानां॒ शर्म᳚णि॒ स्था भु᳚रण्यसि स्व॒स्त्य१॒᳚ग्निं स᳚मिधा॒नमी᳚महे ॥",
          "begin": 8.083,
          "end": 15.04
        }
      ]
    },
    {
      "id": "10.35.10",
      "mandala": 10,
      "sukta": 35,
      "rik": 10,
      "padas": [
        {
          "text": "आ नो᳚ ब॒र्हिः स᳚ध॒मादे᳚ बृ॒हद्दि॒वि दे॒वाँ ई᳚ळे सा॒दया᳚ स॒प्त होतॄ᳚न् ।",
          "begin": 0.0,
          "end": 9.141
        },
        {
          "text": "इन्द्रं᳚ मि॒त्रं वरु᳚णं सा॒तये॒ भगं᳚ स्व॒स्त्य१॒᳚ग्निं स᳚मिधा॒नमी᳚महे ॥",
          "begin": 9.141,
          "end": 16.76
        }
      ]
    },
    {
      "id": "10.35.11",
      "mandala": 10,
      "sukta": 35,
      "rik": 11,
      "padas": [
        {
          "text": "त आ᳚दित्या॒ आ ग᳚ता स॒र्वता᳚तये वृ॒धे नो᳚ य॒ज्ञम᳚वता सजोषसः ।",
          "begin": 0.0,
          "end": 9.885
        },
        {
          "text": "बृह॒स्पतिं᳚ पू॒षण᳚म॒श्विना॒ भगं᳚ स्व॒स्त्य१॒᳚ग्निं स᳚मिधा॒नमी᳚महे ॥",
          "begin": 9.885,
          "end": 15.48
        }
      ]
    },
    {
      "id": "10.35.12",
      "mandala": 10,
      "sukta": 35,
      "rik": 12,
      "padas": [
        {
          "text": "तन्नो᳚ देवा यच्छत सुप्रवाच॒नं छ॒र्दिरा᳚दित्याः सु॒भरं᳚ नृ॒पाय्य᳚म् ।",
          "begin": 0.0,
          "end": 8.17
        },
        {
          "text": "पश्वे᳚ तो॒काय॒ तन᳚याय जी॒वसे᳚ स्व॒स्त्य१॒᳚ग्निं स᳚मिधा॒नमी᳚महे ॥",
          "begin": 8.17,
          "end": 16.08
        }
      ]
    },
    {
      "id": "10.35.13",
      "mandala": 10,
      "sukta": 35,
      "rik": 13,
      "padas": [
        {
          "text": "विश्वे᳚ अ॒द्य म॒रुतो॒ विश्व᳚ ऊ॒ती विश्वे᳚ भवन्त्व॒ग्नय॒ः समि᳚द्धाः ।",
          "begin": 0.0,
          "end": 7.284
        },
        {
          "text": "विश्वे᳚ नो दे॒वा अव॒सा ग᳚मन्तु॒ विश्व᳚मस्तु॒ द्रवि᳚णं॒ वाजो᳚ अ॒स्मे ॥",
          "begin": 7.284,
          "end": 14.6
        }
      ]
    },
    {
      "id": "10.35.14",
      "mandala": 10,
      "sukta": 35,
      "rik": 14,
      "padas": [
        {
          "text": "यं दे᳚वा॒सो॑व᳚थ॒ वाज᳚सातौ॒ यं त्राय᳚ध्वे॒ यं पि᳚पृ॒थात्यंहः᳚ ।",
          "begin": 0.0,
          "end": 6.996
        },
        {
          "text": "यो वो᳚ गोपी॒थे न भ॒यस्य॒ वेद॒ ते स्या᳚म दे॒ववी᳚तये तुरासः ॥",
          "begin": 6.996,
          "end": 16.2
        }
      ]
    }
  ]
}