{
  "mandala": 10,
  "sukta": 64,
  "verses": [
    {
      "id": "10.64.1",
      "mandala": 10,
      "sukta": 64,
      "rik": 1,
      "padas": [
        {
          "text": "क॒था दे॒वानां᳚ कत॒मस्य॒ याम᳚नि सु॒मन्तु॒ नाम᳚ शृण्व॒तां म᳚नामहे ।",
          "begin": 0.0,
          "end": 7.603
        },
        {
          "text": "को मृ᳚ळाति कत॒मो नो॒ मय᳚स्करत्कत॒म ऊ॒ती अ॒भ्या व᳚वर्तति ॥",
          "begin": 7.603,
          "end": 14.56
        }
      ]
    },
    {
      "id": "10.64.2",
      "mandala": 10,
      "sukta": 64,
      "rik": 2,
      "padas": [
        {
          "text": "क्र॒तू॒यन्ति॒ क्रत᳚वो हृ॒त्सु धी॒तयो॒ वेन᳚न्ति वे॒नाः प॒तय॒न्त्या दिशः᳚ ।",
          "begin": 0.0,
          "end": 8.766
        },
        {
          "text": "न म᳚र्डि॒ता वि᳚द्यते अ॒न्य ए᳚भ्यो दे॒वेषु᳚ मे॒ अधि॒ कामा᳚ अयंसत ॥",
          "begin": 8.766,
          "end": 14.88
        }
      ]
    },
    {
      "id": "10.64.3",
      "mandala": 10,
      "sukta": 64,
      "rik": 3,
      "padas": [
        {
          "text": "नरा᳚ वा॒ शंसं᳚ पू॒षण॒मगो᳚ह्यम॒ग्निं दे॒वेद्ध᳚म॒भ्य᳚र्चसे गि॒रा ।",
          "begin": 0.0,
          "end": 8.391
        },
        {
          "text": "सूर्या॒मासा᳚ च॒न्द्रम᳚सा य॒मं दि॒वि त्रि॒तं वात᳚मु॒षस᳚म॒क्तुम॒श्विना᳚ ॥",
          "begin": 8.391,
          "end": 15.36
        }
      ]
    },
    {
      "id": "10.64.4",
      "mandala": 10,
      "sukta": 64,
      "rik": 4,
      "padas": [
        {
          "text": "क॒था क॒विस्तु᳚वी॒रवा॒न्कया᳚ गि॒रा बृह॒स्पति᳚र्वावृधते सुवृ॒क्तिभि᳚ः ।",
          "begin": 0.0,
          "end": 8.901
        },
        {
          "text": "अ॒ज एक᳚पात्सु॒हवे᳚भि॒रृक्व᳚भि॒रहि᳚ः शृणोतु बु॒ध्न्यो॒३॒᳚ हवी᳚मनि ॥",
          "begin": 8.901,
          "end": 17.0
        }
      ]
    },
    {
      "id": "10.64.5",
      "mandala": 10,
      "sukta": 64,
      "rik": 5,
      "padas": [
        {
          "text": "दक्ष᳚स्य वादिते॒ जन्म᳚नि व्र॒ते राजा᳚ना मि॒त्रावरु॒णा वि᳚वाससि ।",
          "begin": 0.0,
          "end": 7.579
        },
        {
          "text": "अतू᳚र्तपन्थाः पुरु॒रथो᳚ अर्य॒मा स॒प्तहो᳚ता॒ विषु᳚रूपेषु॒ जन्म᳚सु ॥",
          "begin": 7.579,
          "end": 14.72
        }
      ]
    },
    {
      "id": "10.64.6",
      "mandala": 10,
      "sukta": 64,
      "rik": 6,
      "padas": [
        {
          "text": "ते नो॒ अर्व᳚न्तो हवन॒श्रुतो॒ हवं॒ विश्वे᳚ शृण्वन्तु वा॒जिनो᳚ मि॒तद्र᳚वः ।",
          "begin": 0.0,
          "end": 9.068
        },
        {
          "text": "स॒ह॒स्र॒सा मे॒धसा᳚ताविव॒ त्मना᳚ म॒हो ये धनं᳚ समि॒थेषु᳚ जभ्रि॒रे ॥",
          "begin": 9.068,
          "end": 16.04
        }
      ]
    },
    {
      "id": "10.64.7",
      "mandala": 10,
      "sukta": 64,
      "rik": 7,
      "padas": [
        {
          "text": "प्र वो᳚ वा॒युं र᳚थ॒युजं॒ पुरं᳚धिं॒ स्तोमै᳚ः कृणुध्वं स॒ख्याय᳚ पू॒षण᳚म् ।",
          "begin": 0.0,
          "end": 9.04
        },
        {
          "text": "ते हि दे॒वस्य᳚ सवि॒तुः सवी᳚मनि॒ क्रतुं॒ सच᳚न्ते स॒चित॒ः सचे᳚तसः ॥",
          "begin": 9.04,
          "end": 15.72
        }
      ]
    },
    {
      "id": "10.64.8",
      "mandala": 10,
      "sukta": 64,
      "rik": 8,
      "padas": [
        {
          "text": "त्रिः स॒प्त स॒स्रा न॒द्यो᳚ म॒हीर॒पो वन॒स्पती॒न्पर्व᳚ताँ अ॒ग्निमू॒तये᳚ ।",
          "begin": 0.0,
          "end": 8.114
        },
        {
          "text": "कृ॒शानु॒मस्तॄ᳚न्ति॒ष्यं᳚ स॒धस्थ॒ आ रु॒द्रं रु॒द्रेषु᳚ रु॒द्रियं᳚ हवामहे ॥",
          "begin": 8.114,
          "end": 15.16
        }
      ]
    },
    {
      "id": "10.64.9",
      "mandala": 10,
      "sukta": 64,
      "rik": 9,
      "padas": [
        {
          "text": "सर᳚स्वती स॒रयु॒ः सिन्धु᳚रू॒र्मिभि᳚र्म॒हो म॒हीरव॒सा य᳚न्तु॒ वक्ष᳚णीः ।",
          "begin": 0.0,
          "end": 8.261
        },
        {
          "text": "दे॒वीरापो᳚ मा॒तरः᳚ सूदयि॒त्न्वो᳚ घृ॒तव॒त्पयो॒ मधु᳚मन्नो अर्चत ॥",
          "begin": 8.261,
          "end": 14.92
        }
      ]
    },
    {
      "id": "10.64.10",
      "mandala": 10,
      "sukta": 64,
      "rik": 10,
      "padas": [
        {
          "text": "उ॒त मा॒ता बृ᳚हद्दि॒वा शृ᳚णोतु न॒स्त्वष्टा᳚ दे॒वेभि॒र्जनि᳚भिः पि॒ता वचः᳚ ।",
          "begin": 0.0,
          "end": 7.408
        },
        {
          "text": "ऋ॒भु॒क्षा वाजो॒ रथ॒स्पति॒र्भगो᳚ र॒ण्वः शंसः᳚ शशमा॒नस्य᳚ पातु नः ॥",
          "begin": 7.408,
          "end": 14.28
        }
      ]
    },
    {
      "id": "10.64.11",
      "mandala": 10,
      "sukta": 64,
      "rik": 11,
      "padas": [
        {
          "text": "र॒ण्वः संदृ᳚ष्टौ पितु॒माँ इ᳚व॒ क्षयो᳚ भ॒द्रा रु॒द्राणां᳚ म॒रुता॒मुप᳚स्तुतिः ।",
          "begin": 0.0,
          "end": 7.962
        },
        {
          "text": "गोभि᳚ः ष्याम य॒शसो॒ जने॒ष्वा सदा᳚ देवास॒ इळ᳚या सचेमहि ॥",
          "begin": 7.962,
          "end": 14.8
        }
      ]
    },
    {
      "id": "10.64.12",
      "mandala": 10,
      "sukta": 64,
      "rik": 12,
      "padas": [
        {
          "text": "यां मे॒ धियं॒ मरु᳚त॒ इन्द्र॒ देवा॒ अद᳚दात वरुण मित्र यू॒यम् ।",
          "begin": 0.0,
          "end": 7.406
        },
        {
          "text": "तां पी᳚पयत॒ पय᳚सेव धे॒नुं कु॒विद्गिरो॒ अधि॒ रथे॒ वहा᳚थ ॥",
          "begin": 7.406,
          "end": 13.52
        }
      ]
    },
    {
      "id": "10.64.13",
      "mandala": 10,
      "sukta": 64,
      "rik": 13,
      "padas": [
        {
          "text": "कु॒विद॒ङ्ग प्रति॒ यथा᳚ चिद॒स्य नः᳚ सजा॒त्य᳚स्य मरुतो॒ बुबो᳚धथ ।",
          "begin": 0.0,
          "end": 6.504
        },
        {
          "text": "नाभा॒ यत्र᳚ प्रथ॒मं सं॒नसा᳚महे॒ तत्र᳚ जामि॒त्वमदि᳚तिर्दधातु नः ॥",
          "begin": 6.504,
          "end": 13.84
        }
      ]
    },
    {
      "id": "10.64.14",
      "mandala": 10,
      "sukta": 64,
      "rik": 14,
      "padas": [
        {
          "text": "ते हि द्यावा᳚पृथि॒वी मा॒तरा᳚ म॒ही दे॒वी दे॒वाञ्जन्म᳚ना य॒ज्ञिये᳚ इ॒तः ।",
          "begin": 0.0,
          "end": 8.789
        },
        {
          "text": "उ॒भे बि᳚भृत उ॒भयं॒ भरी᳚मभिः पु॒रू रेतां᳚सि पि॒तृभि᳚श्च सिञ्चतः ॥",
          "begin": 8.789,
          "end": 15.52
        }
      ]
    },
    {
      "id": "10.64.15",
      "mandala": 10,
      "sukta": 64,
      "rik": 15,
      "padas": [
        {
          "text": "वि षा होत्रा॒ विश्व᳚मश्नोति॒ वार्यं॒ बृह॒स्पति᳚र॒रम᳚ति॒ः पनी᳚यसी ।",
          "begin": 0.0,
          "end": 6.519
        },
        {
          "text": "ग्रावा॒ यत्र᳚ मधु॒षुदु॒च्यते᳚ बृ॒हदवी᳚वशन्त म॒तिभि᳚र्मनी॒षिणः᳚ ॥",
          "begin": 6.519,
          "end": 14.52
        }
      ]
    },
    {
      "id": "10.64.16",
      "mandala": 10,
      "sukta": 64,
      "rik": 16,
      "padas": [
        {
          "text": "ए॒वा क॒विस्तु᳚वी॒रवाँ᳚ ऋत॒ज्ञा द्र᳚विण॒स्युर्द्रवि᳚णसश्चका॒नः ।",
          "begin": 0.0,
          "end": 7.203
        },
        {
          "text": "उ॒क्थेभि॒रत्र᳚ म॒तिभि᳚श्च॒ विप्रो॑पी᳚पय॒द्गयो᳚ दि॒व्यानि॒ जन्म᳚ ॥",
          "begin": 7.203,
          "end": 13.92
        }
      ]
    },
    {
      "id": "10.64.17",
      "mandala": 10,
      "sukta": 64,
      "rik": 17,
      "padas": [
        {
          "text": "ए॒वा प्ल॒तेः सू॒नुर᳚वीवृधद्वो॒ विश्व᳚ आदित्या अदिते मनी॒षी ।",
          "begin": 0.0,
          "end": 8.591
        },
        {
          "text": "ई॒शा॒नासो॒ नरो॒ अम᳚र्त्ये॒नास्ता᳚वि॒ जनो᳚ दि॒व्यो गये᳚न ॥",
          "begin": 8.591,
          "end": 17.08
        }
      ]
    }
  ]
}