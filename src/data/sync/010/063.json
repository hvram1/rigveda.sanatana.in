{
  "mandala": 10,
  "sukta": 63,
  "verses": [
    {
      "id": "10.63.1",
      "mandala": 10,
      "sukta": 63,
      "rik": 1,
      "padas": [
        {
          "text": "प॒रा॒वतो॒ ये दिधि᳚षन्त॒ आप्यं॒ मनु᳚प्रीतासो॒ जनि᳚मा वि॒वस्व᳚तः ।",
          "begin": 0.0,
          "end": 8.021
        },
        {
          "text": "य॒याते॒र्ये न᳚हु॒ष्य᳚स्य ब॒र्हिषि᳚ दे॒वा आस᳚ते॒ ते अधि᳚ ब्रुवन्तु नः ॥",
          "begin": 8.021,
          "end": 14.88
        }
      ]
    },
    {
      "id": "10.63.2",
      "mandala": 10,
      "sukta": 63,
      "rik": 2,
      "padas": [
        {
          "text": "विश्वा॒ हि वो᳚ नम॒स्या᳚नि॒ वन्द्या॒ नामा᳚नि देवा उ॒त य॒ज्ञिया᳚नि वः ।",
          "begin": 0.0,
          "end": 8.095
        },
        {
          "text": "ये स्थ जा॒ता अदि᳚तेर॒द्भ्यस्परि॒ ये पृ᳚थि॒व्यास्ते म᳚ इ॒ह श्रु᳚ता॒ हव᳚म् ॥",
          "begin": 8.095,
          "end": 15.24
        }
      ]
    },
    {
      "id": "10.63.3",
      "mandala": 10,
      "sukta": 63,
      "rik": 3,
      "padas": [
        {
          "text": "येभ्यो᳚ मा॒ता मधु᳚म॒त्पिन्व᳚ते॒ पयः᳚ पी॒यूषं॒ द्यौरदि᳚ति॒रद्रि᳚बर्हाः ।",
          "begin": 0.0,
          "end": 7.714
        },
        {
          "text": "उ॒क्थशु᳚ष्मान्वृषभ॒रान्त्स्वप्न᳚स॒स्ताँ आ᳚दि॒त्याँ अनु᳚ मदा स्व॒स्तये᳚ ॥",
          "begin": 7.714,
          "end": 15.68
        }
      ]
    },
    {
      "id": "10.63.4",
      "mandala": 10,
      "sukta": 63,
      "rik": 4,
      "padas": [
        {
          "text": "नृ॒चक्ष᳚सो॒ अनि᳚मिषन्तो अ॒र्हणा᳚ बृ॒हद्दे॒वासो᳚ अमृत॒त्वमा᳚नशुः ।",
          "begin": 0.0,
          "end": 8.261
        },
        {
          "text": "ज्यो॒तीर᳚था॒ अहि᳚माया॒ अना᳚गसो दि॒वो व॒र्ष्माणं᳚ वसते स्व॒स्तये᳚ ॥",
          "begin": 8.261,
          "end": 16.64
        }
      ]
    },
    {
      "id": "10.63.5",
      "mandala": 10,
      "sukta": 63,
      "rik": 5,
      "padas": [
        {
          "text": "स॒म्राजो॒ ये सु॒वृधो᳚ य॒ज्ञमा᳚य॒युरप᳚रिह्वृता दधि॒रे दि॒वि क्षय᳚म् ।",
          "begin": 0.0,
          "end": 8.023
        },
        {
          "text": "ताँ आ वि᳚वास॒ नम᳚सा सुवृ॒क्तिभि᳚र्म॒हो आ᳚दि॒त्याँ अदि᳚तिं स्व॒स्तये᳚ ॥",
          "begin": 8.023,
          "end": 16.04
        }
      ]
    },
    {
      "id": "10.63.6",
      "mandala": 10,
      "sukta": 63,
      "rik": 6,
      "padas": [
        {
          "text": "को व॒ः स्तोमं᳚ राधति॒ यं जुजो᳚षथ॒ विश्वे᳚ देवासो मनुषो॒ यति॒ ष्ठन᳚ ।",
          "begin": 0.0,
          "end": 8.112
        },
        {
          "text": "को वो᳚॑ध्व॒रं तु᳚विजाता॒ अरं᳚ कर॒द्यो न॒ः पर्ष॒दत्यंहः᳚ स्व॒स्तये᳚ ॥",
          "begin": 8.112,
          "end": 15.76
        }
      ]
    },
    {
      "id": "10.63.7",
      "mandala": 10,
      "sukta": 63,
      "rik": 7,
      "padas": [
        {
          "text": "येभ्यो॒ होत्रां᳚ प्रथ॒मामा᳚ये॒जे मनु॒ः समि᳚द्धाग्नि॒र्मन᳚सा स॒प्त होतृ᳚भिः ।",
          "begin": 0.0,
          "end": 8.356
        },
        {
          "text": "त आ᳚दित्या॒ अभ᳚यं॒ शर्म᳚ यच्छत सु॒गा नः᳚ कर्त सु॒पथा᳚ स्व॒स्तये᳚ ॥",
          "begin": 8.356,
          "end": 15.84
        }
      ]
    },
    {
      "id": "10.63.8",
      "mandala": 10,
      "sukta": 63,
      "rik": 8,
      "padas": [
        {
          "text": "य ईशि᳚रे॒ भुव᳚नस्य॒ प्रचे᳚तसो॒ विश्व᳚स्य स्था॒तुर्जग᳚तश्च॒ मन्त᳚वः ।",
          "begin": 0.0,
          "end": 7.686
        },
        {
          "text": "ते नः᳚ कृ॒तादकृ᳚ता॒देन᳚स॒स्पर्य॒द्या दे᳚वासः पिपृता स्व॒स्तये᳚ ॥",
          "begin": 7.686,
          "end": 14.08
        }
      ]
    },
    {
      "id": "10.63.9",
      "mandala": 10,
      "sukta": 63,
      "rik": 9,
      "padas": [
        {
          "text": "भरे॒ष्विन्द्रं᳚ सु॒हवं᳚ हवामहें॑हो॒मुचं᳚ सु॒कृतं॒ दैव्यं॒ जन᳚म् ।",
          "begin": 0.0,
          "end": 8.432
        },
        {
          "text": "अ॒ग्निं मि॒त्रं वरु᳚णं सा॒तये॒ भगं॒ द्यावा᳚पृथि॒वी म॒रुतः᳚ स्व॒स्तये᳚ ॥",
          "begin": 8.432,
          "end": 15.04
        }
      ]
    },
    {
      "id": "10.63.10",
      "mandala": 10,
      "sukta": 63,
      "rik": 10,
      "padas": [
        {
          "text": "सु॒त्रामा᳚णं पृथि॒वीं द्याम᳚ने॒हसं᳚ सु॒शर्मा᳚ण॒मदि᳚तिं सु॒प्रणी᳚तिम् ।",
          "begin": 0.0,
          "end": 8.914
        },
        {
          "text": "दैवीं॒ नावं᳚ स्वरि॒त्रामना᳚गस॒मस्र᳚वन्ती॒मा रु᳚हेमा स्व॒स्तये᳚ ॥",
          "begin": 8.914,
          "end": 16.08
        }
      ]
    },
    {
      "id": "10.63.11",
      "mandala": 10,
      "sukta": 63,
      "rik": 11,
      "padas": [
        {
          "text": "विश्वे᳚ यजत्रा॒ अधि᳚ वोचतो॒तये॒ त्राय᳚ध्वं नो दु॒रेवा᳚या अभि॒ह्रुतः᳚ ।",
          "begin": 0.0,
          "end": 9.145
        },
        {
          "text": "स॒त्यया᳚ वो दे॒वहू᳚त्या हुवेम शृण्व॒तो दे᳚वा॒ अव᳚से स्व॒स्तये᳚ ॥",
          "begin": 9.145,
          "end": 16.6
        }
      ]
    },
    {
      "id": "10.63.12",
      "mandala": 10,
      "sukta": 63,
      "rik": 12,
      "padas": [
        {
          "text": "अपामी᳚वा॒मप॒ विश्वा॒मना᳚हुति॒मपारा᳚तिं दुर्वि॒दत्रा᳚मघाय॒तः ।",
          "begin": 0.0,
          "end": 8.621
        },
        {
          "text": "आ॒रे दे᳚वा॒ द्वेषो᳚ अ॒स्मद्यु᳚योतनो॒रु ण॒ः शर्म᳚ यच्छता स्व॒स्तये᳚ ॥",
          "begin": 8.621,
          "end": 16.04
        }
      ]
    },
    {
      "id": "10.63.13",
      "mandala": 10,
      "sukta": 63,
      "rik": 13,
      "padas": [
        {
          "text": "अरि᳚ष्ट॒ः स मर्तो॒ विश्व᳚ एधते॒ प्र प्र॒जाभि᳚र्जायते॒ धर्म᳚ण॒स्परि᳚ ।",
          "begin": 0.0,
          "end": 6.778
        },
        {
          "text": "यमा᳚दित्यासो॒ नय᳚था सुनी॒तिभि॒रति॒ विश्वा᳚नि दुरि॒ता स्व॒स्तये᳚ ॥",
          "begin": 6.778,
          "end": 14.08
        }
      ]
    },
    {
      "id": "10.63.14",
      "mandala": 10,
      "sukta": 63,
      "rik": 14,
      "padas": [
        {
          "text": "यं दे᳚वा॒सो॑व᳚थ॒ वाज᳚सातौ॒ यं शूर᳚साता मरुतो हि॒ते धने᳚ ।",
          "begin": 0.0,
          "end": 7.533
        },
        {
          "text": "प्रा॒त॒र्यावा᳚णं॒ रथ᳚मिन्द्र सान॒सिमरि᳚ष्यन्त॒मा रु᳚हेमा स्व॒स्तये᳚ ॥",
          "begin": 7.533,
          "end": 14.48
        }
      ]
    },
    {
      "id": "10.63.15",
      "mandala": 10,
      "sukta": 63,
      "rik": 15,
      "padas": [
        {
          "text": "स्व॒स्ति नः᳚ प॒थ्या᳚सु॒ धन्व᳚सु स्व॒स्त्य१॒᳚प्सु वृ॒जने॒ स्व᳚र्वति ।",
          "begin": 0.0,
          "end": 7.114
        },
        {
          "text": "स्व॒स्ति नः᳚ पुत्रकृ॒थेषु॒ योनि᳚षु स्व॒स्ति रा॒ये म᳚रुतो दधातन ॥",
          "begin": 7.114,
          "end": 12.56
        }
      ]
    },
    {
      "id": "10.63.16",
      "mandala": 10,
      "sukta": 63,
      "rik": 16,
      "padas": [
        {
          "text": "स्व॒स्तिरिद्धि प्रप᳚थे॒ श्रेष्ठा॒ रेक्ण᳚स्वत्य॒भि या वा॒ममेति᳚ ।",
          "begin": 0.0,
          "end": 7.194
        },
        {
          "text": "सा नो᳚ अ॒मा सो अर᳚णे॒ नि पा᳚तु स्वावे॒शा भ᳚वतु दे॒वगो᳚पा ॥",
          "begin": 7.194,
          "end": 13.84
        }
      ]
    },
    {
      "id": "10.63.17",
      "mandala": 10,
      "sukta": 63,
      "rik": 17,
      "padas": [
        {
          "text": "ए॒वा प्ल॒तेः सू॒नुर᳚वीवृधद्वो॒ विश्व᳚ आदित्या अदिते मनी॒षी ।",
          "begin": 0.0,
          "end": 8.563
        },
        {
          "text": "ई॒शा॒नासो॒ नरो॒ अम᳚र्त्ये॒नास्ता᳚वि॒ जनो᳚ दि॒व्यो गये᳚न ॥",
          "begin": 8.563,
          "end": 17.44
        }
      ]
    }
  ]
}