{
  "mandala": 10,
  "sukta": 131,
  "verses": [
    {
      "id": "10.131.1",
      "mandala": 10,
      "sukta": 131,
      "rik": 1,
      "padas": [
        {
          "text": "अप॒ प्राच᳚ इन्द्र॒ विश्वाँ᳚ अ॒मित्रा॒नपापा᳚चो अभिभूते नुदस्व ।",
          "begin": 0.0,
          "end": 10.091
        },
        {
          "text": "अपोदी᳚चो॒ अप᳚ शूराध॒राच᳚ उ॒रौ यथा॒ तव॒ शर्म॒न्मदे᳚म ॥",
          "begin": 10.091,
          "end": 16.72
        }
      ]
    },
    {
      "id": "10.131.2",
      "mandala": 10,
      "sukta": 131,
      "rik": 2,
      "padas": [
        {
          "text": "कु॒विद॒ङ्ग यव᳚मन्तो॒ यवं᳚ चि॒द्यथा॒ दान्त्य᳚नुपू॒र्वं वि॒यूय᳚ ।",
          "begin": 0.0,
          "end": 6.966
        },
        {
          "text": "इ॒हेहै᳚षां कृणुहि॒ भोज᳚नानि॒ ये ब॒र्हिषो॒ नमो᳚वृक्तिं॒ न ज॒ग्मुः ॥",
          "begin": 6.966,
          "end": 13.56
        }
      ]
    },
    {
      "id": "10.131.3",
      "mandala": 10,
      "sukta": 131,
      "rik": 3,
      "padas": [
        {
          "text": "न॒हि स्थूर्यृ᳚तु॒था या॒तमस्ति॒ नोत श्रवो᳚ विविदे संग॒मेषु᳚ ।",
          "begin": 0.0,
          "end": 7.248
        },
        {
          "text": "ग॒व्यन्त॒ इन्द्रं᳚ स॒ख्याय॒ विप्रा᳚ अश्वा॒यन्तो॒ वृष᳚णं वा॒जय᳚न्तः ॥",
          "begin": 7.248,
          "end": 14.36
        }
      ]
    },
    {
      "id": "10.131.4",
      "mandala": 10,
      "sukta": 131,
      "rik": 4,
      "padas": [
        {
          "text": "यु॒वं सु॒राम᳚मश्विना॒ नमु᳚चावासु॒रे सचा᳚ ।",
          "begin": 0.0,
          "end": 4.547
        },
        {
          "text": "वि॒पि॒पा॒ना शु᳚भस्पती॒ इन्द्रं॒ कर्म᳚स्वावतम् ॥",
          "begin": 4.547,
          "end": 10.36
        }
      ]
    },
    {
      "id": "10.131.5",
      "mandala": 10,
      "sukta": 131,
      "rik": 5,
      "padas": [
        {
          "text": "पु॒त्रमि᳚व पि॒तरा᳚व॒श्विनो॒भेन्द्रा॒वथु॒ः काव्यै᳚र्दं॒सना᳚भिः ।",
          "begin": 0.0,
          "end": 7.777
        },
        {
          "text": "यत्सु॒रामं॒ व्यपि᳚ब॒ः शची᳚भि॒ः सर᳚स्वती त्वा मघवन्नभिष्णक् ॥",
          "begin": 7.777,
          "end": 13.8
        }
      ]
    },
    {
      "id": "10.131.6",
      "mandala": 10,
      "sukta": 131,
      "rik": 6,
      "padas": [
        {
          "text": "इन्द्र᳚ः सु॒त्रामा॒ स्ववाँ॒ अवो᳚भिः सुमृळी॒को भ᳚वतु वि॒श्ववे᳚दाः ।",
          "begin": 0.0,
          "end": 7.557
        },
        {
          "text": "बाध᳚तां॒ द्वेषो॒ अभ᳚यं कृणोतु सु॒वीर्य᳚स्य॒ पत᳚यः स्याम ॥",
          "begin": 7.557,
          "end": 13.68
        }
      ]
    },
    {
      "id": "10.131.7",
      "mandala": 10,
      "sukta": 131,
      "rik": 7,
      "padas": [
        {
          "text": "तस्य᳚ व॒यं सु᳚म॒तौ य॒ज्ञिय॒स्यापि᳚ भ॒द्रे सौ᳚मन॒से स्या᳚म ।",
          "begin": 0.0,
          "end": 7.295
        },
        {
          "text": "स सु॒त्रामा॒ स्ववाँ॒ इन्द्रो᳚ अ॒स्मे आ॒राच्चि॒द्द्वेषः᳚ सनु॒तर्यु᳚योतु ॥",
          "begin": 7.295,
          "end": 16.8
        }
      ]
    }
  ]
}