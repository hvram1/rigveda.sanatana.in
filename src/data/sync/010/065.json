{
  "mandala": 10,
  "sukta": 65,
  "verses": [
    {
      "id": "10.65.1",
      "mandala": 10,
      "sukta": 65,
      "rik": 1,
      "padas": [
        {
          "text": "अ॒ग्निरिन्द्रो॒ वरु᳚णो मि॒त्रो अ᳚र्य॒मा वा॒युः पू॒षा सर᳚स्वती स॒जोष᳚सः ।",
          "begin": 0.0,
          "end": 9.157
        },
        {
          "text": "आ॒दि॒त्या विष्णु᳚र्म॒रुत॒ः स्व᳚र्बृ॒हत्सोमो᳚ रु॒द्रो अदि᳚ति॒र्ब्रह्म᳚ण॒स्पति᳚ः ॥",
          "begin": 9.157,
          "end": 16.6
        }
      ]
    },
    {
      "id": "10.65.2",
      "mandala": 10,
      "sukta": 65,
      "rik": 2,
      "padas": [
        {
          "text": "इ॒न्द्रा॒ग्नी वृ᳚त्र॒हत्ये᳚षु॒ सत्प᳚ती मि॒थो हि᳚न्वा॒ना त॒न्वा॒३॒᳚ समो᳚कसा ।",
          "begin": 0.0,
          "end": 10.618
        },
        {
          "text": "अ॒न्तरि᳚क्षं॒ मह्या प᳚प्रु॒रोज᳚सा॒ सोमो᳚ घृत॒श्रीर्म᳚हि॒मान᳚मी॒रय᳚न् ॥",
          "begin": 10.618,
          "end": 17.48
        }
      ]
    },
    {
      "id": "10.65.3",
      "mandala": 10,
      "sukta": 65,
      "rik": 3,
      "padas": [
        {
          "text": "तेषां॒ हि म॒ह्ना म᳚ह॒ताम᳚न॒र्वणां॒ स्तोमाँ॒ इय᳚र्म्यृत॒ज्ञा ऋ᳚ता॒वृधा᳚म् ।",
          "begin": 0.0,
          "end": 8.814
        },
        {
          "text": "ये अ᳚प्स॒वम᳚र्ण॒वं चि॒त्ररा᳚धस॒स्ते नो᳚ रासन्तां म॒हये᳚ सुमि॒त्र्याः ॥",
          "begin": 8.814,
          "end": 17.44
        }
      ]
    },
    {
      "id": "10.65.4",
      "mandala": 10,
      "sukta": 65,
      "rik": 4,
      "padas": [
        {
          "text": "स्व᳚र्णरम॒न्तरि᳚क्षाणि रोच॒ना द्यावा॒भूमी᳚ पृथि॒वीं स्क᳚म्भु॒रोज᳚सा ।",
          "begin": 0.0,
          "end": 7.903
        },
        {
          "text": "पृ॒क्षा इ᳚व म॒हय᳚न्तः सुरा॒तयो᳚ दे॒वाः स्त᳚वन्ते॒ मनु᳚षाय सू॒रयः᳚ ॥",
          "begin": 7.903,
          "end": 15.6
        }
      ]
    },
    {
      "id": "10.65.5",
      "mandala": 10,
      "sukta": 65,
      "rik": 5,
      "padas": [
        {
          "text": "मि॒त्राय᳚ शिक्ष॒ वरु᳚णाय दा॒शुषे॒ या स॒म्राजा॒ मन᳚सा॒ न प्र॒युच्छ᳚तः ।",
          "begin": 0.0,
          "end": 7.383
        },
        {
          "text": "ययो॒र्धाम॒ धर्म᳚णा॒ रोच᳚ते बृ॒हद्ययो᳚रु॒भे रोद᳚सी॒ नाध᳚सी॒ वृतौ᳚ ॥",
          "begin": 7.383,
          "end": 14.16
        }
      ]
    },
    {
      "id": "10.65.6",
      "mandala": 10,
      "sukta": 65,
      "rik": 6,
      "padas": [
        {
          "text": "या गौर्व᳚र्त॒निं प॒र्येति᳚ निष्कृ॒तं पयो॒ दुहा᳚ना व्रत॒नीर᳚वा॒रतः᳚ ।",
          "begin": 0.0,
          "end": 6.725
        },
        {
          "text": "सा प्र᳚ब्रुवा॒णा वरु᳚णाय दा॒शुषे᳚ दे॒वेभ्यो᳚ दाशद्ध॒विषा᳚ वि॒वस्व᳚ते ॥",
          "begin": 6.725,
          "end": 15.52
        }
      ]
    },
    {
      "id": "10.65.7",
      "mandala": 10,
      "sukta": 65,
      "rik": 7,
      "padas": [
        {
          "text": "दि॒वक्ष᳚सो अग्निजि॒ह्वा ऋ᳚ता॒वृध᳚ ऋ॒तस्य॒ योनिं᳚ विमृ॒शन्त᳚ आसते ।",
          "begin": 0.0,
          "end": 6.722
        },
        {
          "text": "द्यां स्क᳚भि॒त्व्य१॒᳚प आ च᳚क्रु॒रोज᳚सा य॒ज्ञं ज᳚नि॒त्वी त॒न्वी॒३॒᳚ नि मा᳚मृजुः ॥",
          "begin": 6.722,
          "end": 16.2
        }
      ]
    },
    {
      "id": "10.65.8",
      "mandala": 10,
      "sukta": 65,
      "rik": 8,
      "padas": [
        {
          "text": "प॒रि॒क्षिता᳚ पि॒तरा᳚ पूर्व॒जाव᳚री ऋ॒तस्य॒ योना᳚ क्षयत॒ः समो᳚कसा ।",
          "begin": 0.0,
          "end": 6.702
        },
        {
          "text": "द्यावा᳚पृथि॒वी वरु᳚णाय॒ सव्र᳚ते घृ॒तव॒त्पयो᳚ महि॒षाय᳚ पिन्वतः ॥",
          "begin": 6.702,
          "end": 14.32
        }
      ]
    },
    {
      "id": "10.65.9",
      "mandala": 10,
      "sukta": 65,
      "rik": 9,
      "padas": [
        {
          "text": "प॒र्जन्या॒वाता᳚ वृष॒भा पु᳚री॒षिणे᳚न्द्रवा॒यू वरु᳚णो मि॒त्रो अ᳚र्य॒मा ।",
          "begin": 0.0,
          "end": 9.891
        },
        {
          "text": "दे॒वाँ आ᳚दि॒त्याँ अदि᳚तिं हवामहे॒ ये पार्थि᳚वासो दि॒व्यासो᳚ अ॒प्सु ये ॥",
          "begin": 9.891,
          "end": 16.36
        }
      ]
    },
    {
      "id": "10.65.10",
      "mandala": 10,
      "sukta": 65,
      "rik": 10,
      "padas": [
        {
          "text": "त्वष्टा᳚रं वा॒युमृ᳚भवो॒ य ओह᳚ते॒ दैव्या॒ होता᳚रा उ॒षसं᳚ स्व॒स्तये᳚ ।",
          "begin": 0.0,
          "end": 8.18
        },
        {
          "text": "बृह॒स्पतिं᳚ वृत्रखा॒दं सु᳚मे॒धस᳚मिन्द्रि॒यं सोमं᳚ धन॒सा उ᳚ ईमहे ॥",
          "begin": 8.18,
          "end": 15.92
        }
      ]
    },
    {
      "id": "10.65.11",
      "mandala": 10,
      "sukta": 65,
      "rik": 11,
      "padas": [
        {
          "text": "ब्रह्म॒ गामश्वं᳚ ज॒नय᳚न्त॒ ओष᳚धी॒र्वन॒स्पती᳚न्पृथि॒वीं पर्व᳚ताँ अ॒पः ।",
          "begin": 0.0,
          "end": 8.717
        },
        {
          "text": "सूर्यं᳚ दि॒वि रो॒हय᳚न्तः सु॒दान᳚व॒ आर्या᳚ व्र॒ता वि᳚सृ॒जन्तो॒ अधि॒ क्षमि᳚ ॥",
          "begin": 8.717,
          "end": 16.2
        }
      ]
    },
    {
      "id": "10.65.12",
      "mandala": 10,
      "sukta": 65,
      "rik": 12,
      "padas": [
        {
          "text": "भु॒ज्युमंह᳚सः पिपृथो॒ निर᳚श्विना॒ श्यावं᳚ पु॒त्रं व᳚ध्रिम॒त्या अ᳚जिन्वतम् ।",
          "begin": 0.0,
          "end": 8.362
        },
        {
          "text": "क॒म॒द्युवं᳚ विम॒दायो᳚हथुर्यु॒वं वि᳚ष्णा॒प्वं१॒᳚ विश्व᳚का॒याव᳚ सृजथः ॥",
          "begin": 8.362,
          "end": 15.12
        }
      ]
    },
    {
      "id": "10.65.13",
      "mandala": 10,
      "sukta": 65,
      "rik": 13,
      "padas": [
        {
          "text": "पावी᳚रवी तन्य॒तुरेक᳚पाद॒जो दि॒वो ध॒र्ता सिन्धु॒रापः᳚ समु॒द्रियः᳚ ।",
          "begin": 0.0,
          "end": 8.233
        },
        {
          "text": "विश्वे᳚ दे॒वासः᳚ शृणव॒न्वचां᳚सि मे॒ सर᳚स्वती स॒ह धी॒भिः पुरं᳚ध्या ॥",
          "begin": 8.233,
          "end": 15.28
        }
      ]
    },
    {
      "id": "10.65.14",
      "mandala": 10,
      "sukta": 65,
      "rik": 14,
      "padas": [
        {
          "text": "विश्वे᳚ दे॒वाः स॒ह धी॒भिः पुरं᳚ध्या॒ मनो॒र्यज᳚त्रा अ॒मृता᳚ ऋत॒ज्ञाः ।",
          "begin": 0.0,
          "end": 9.02
        },
        {
          "text": "रा॒ति॒षाचो᳚ अभि॒षाचः᳚ स्व॒र्विद॒ः स्व१॒᳚र्गिरो॒ ब्रह्म᳚ सू॒क्तं जु᳚षेरत ॥",
          "begin": 9.02,
          "end": 15.92
        }
      ]
    },
    {
      "id": "10.65.15",
      "mandala": 10,
      "sukta": 65,
      "rik": 15,
      "padas": [
        {
          "text": "दे॒वान्वसि᳚ष्ठो अ॒मृता᳚न्ववन्दे॒ ये विश्वा॒ भुव᳚ना॒भि प्र᳚त॒स्थुः ।",
          "begin": 0.0,
          "end": 8.187
        },
        {
          "text": "ते नो᳚ रासन्तामुरुगा॒यम॒द्य यू॒यं पा᳚त स्व॒स्तिभि॒ः सदा᳚ नः ॥",
          "begin": 8.187,
          "end": 16.96
        }
      ]
    }
  ]
}