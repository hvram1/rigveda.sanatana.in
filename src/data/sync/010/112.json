{
  "mandala": 10,
  "sukta": 112,
  "verses": [
    {
      "id": "10.112.1",
      "mandala": 10,
      "sukta": 112,
      "rik": 1,
      "padas": [
        {
          "text": "इन्द्र॒ पिब᳚ प्रतिका॒मं सु॒तस्य᳚ प्रातःसा॒वस्तव॒ हि पू॒र्वपी᳚तिः ।",
          "begin": 0.0,
          "end": 9.016
        },
        {
          "text": "हर्ष᳚स्व॒ हन्त᳚वे शूर॒ शत्रू᳚नु॒क्थेभि᳚ष्टे वी॒र्या॒३॒᳚ प्र ब्र᳚वाम ॥",
          "begin": 9.016,
          "end": 17.52
        }
      ]
    },
    {
      "id": "10.112.2",
      "mandala": 10,
      "sukta": 112,
      "rik": 2,
      "padas": [
        {
          "text": "यस्ते॒ रथो॒ मन᳚सो॒ जवी᳚या॒नेन्द्र॒ तेन᳚ सोम॒पेया᳚य याहि ।",
          "begin": 0.0,
          "end": 7.195
        },
        {
          "text": "तूय॒मा ते॒ हर᳚य॒ः प्र द्र᳚वन्तु॒ येभि॒र्यासि॒ वृष᳚भि॒र्मन्द᳚मानः ॥",
          "begin": 7.195,
          "end": 12.92
        }
      ]
    },
    {
      "id": "10.112.3",
      "mandala": 10,
      "sukta": 112,
      "rik": 3,
      "padas": [
        {
          "text": "हरि᳚त्वता॒ वर्च᳚सा॒ सूर्य᳚स्य॒ श्रेष्ठै᳚ रू॒पैस्त॒न्वं᳚ स्पर्शयस्व ।",
          "begin": 0.0,
          "end": 9.561
        },
        {
          "text": "अ॒स्माभि᳚रिन्द्र॒ सखि᳚भिर्हुवा॒नः स᳚ध्रीची॒नो मा᳚दयस्वा नि॒षद्य᳚ ॥",
          "begin": 9.561,
          "end": 15.16
        }
      ]
    },
    {
      "id": "10.112.4",
      "mandala": 10,
      "sukta": 112,
      "rik": 4,
      "padas": [
        {
          "text": "यस्य॒ त्यत्ते᳚ महि॒मानं॒ मदे᳚ष्वि॒मे म॒ही रोद᳚सी॒ नावि᳚विक्ताम् ।",
          "begin": 0.0,
          "end": 7.187
        },
        {
          "text": "तदोक॒ आ हरि᳚भिरिन्द्र यु॒क्तैः प्रि॒येभि᳚र्याहि प्रि॒यमन्न॒मच्छ᳚ ॥",
          "begin": 7.187,
          "end": 13.4
        }
      ]
    },
    {
      "id": "10.112.5",
      "mandala": 10,
      "sukta": 112,
      "rik": 5,
      "padas": [
        {
          "text": "यस्य॒ शश्व᳚त्पपि॒वाँ इ᳚न्द्र॒ शत्रू᳚ननानुकृ॒त्या रण्या᳚ च॒कर्थ᳚ ।",
          "begin": 0.0,
          "end": 8.048
        },
        {
          "text": "स ते॒ पुरं᳚धिं॒ तवि᳚षीमियर्ति॒ स ते॒ मदा᳚य सु॒त इ᳚न्द्र॒ सोमः᳚ ॥",
          "begin": 8.048,
          "end": 14.52
        }
      ]
    },
    {
      "id": "10.112.6",
      "mandala": 10,
      "sukta": 112,
      "rik": 6,
      "padas": [
        {
          "text": "इ॒दं ते॒ पात्रं॒ सन᳚वित्तमिन्द्र॒ पिबा॒ सोम᳚मे॒ना श᳚तक्रतो ।",
          "begin": 0.0,
          "end": 5.261
        },
        {
          "text": "पू॒र्ण आ᳚हा॒वो म᳚दि॒रस्य॒ मध्वो॒ यं विश्व॒ इद᳚भि॒हर्य᳚न्ति दे॒वाः ॥",
          "begin": 5.261,
          "end": 13.6
        }
      ]
    },
    {
      "id": "10.112.7",
      "mandala": 10,
      "sukta": 112,
      "rik": 7,
      "padas": [
        {
          "text": "वि हि त्वामि᳚न्द्र पुरु॒धा जना᳚सो हि॒तप्र᳚यसो वृषभ॒ ह्वय᳚न्ते ।",
          "begin": 0.0,
          "end": 7.771
        },
        {
          "text": "अ॒स्माकं᳚ ते॒ मधु᳚मत्तमानी॒मा भु᳚व॒न्त्सव᳚ना॒ तेषु᳚ हर्य ॥",
          "begin": 7.771,
          "end": 13.52
        }
      ]
    },
    {
      "id": "10.112.8",
      "mandala": 10,
      "sukta": 112,
      "rik": 8,
      "padas": [
        {
          "text": "प्र त᳚ इन्द्र पू॒र्व्याणि॒ प्र नू॒नं वी॒र्या᳚ वोचं प्रथ॒मा कृ॒तानि᳚ ।",
          "begin": 0.0,
          "end": 7.266
        },
        {
          "text": "स॒ती॒नम᳚न्युरश्रथायो॒ अद्रिं᳚ सुवेद॒नाम᳚कृणो॒र्ब्रह्म᳚णे॒ गाम् ॥",
          "begin": 7.266,
          "end": 14.08
        }
      ]
    },
    {
      "id": "10.112.9",
      "mandala": 10,
      "sukta": 112,
      "rik": 9,
      "padas": [
        {
          "text": "नि षु सी᳚द गणपते ग॒णेषु॒ त्वामा᳚हु॒र्विप्र᳚तमं कवी॒नाम् ।",
          "begin": 0.0,
          "end": 6.685
        },
        {
          "text": "न ऋ॒ते त्वत्क्रि᳚यते॒ किं च॒नारे म॒हाम॒र्कं म᳚घवञ्चि॒त्रम᳚र्च ॥",
          "begin": 6.685,
          "end": 13.56
        }
      ]
    },
    {
      "id": "10.112.10",
      "mandala": 10,
      "sukta": 112,
      "rik": 10,
      "padas": [
        {
          "text": "अ॒भि॒ख्या नो᳚ मघव॒न्नाध᳚माना॒न्त्सखे᳚ बो॒धि व᳚सुपते॒ सखी᳚नाम् ।",
          "begin": 0.0,
          "end": 8.172
        },
        {
          "text": "रणं᳚ कृधि रणकृत्सत्यशु॒ष्माभ᳚क्ते चि॒दा भ᳚जा रा॒ये अ॒स्मान् ॥",
          "begin": 8.172,
          "end": 19.4
        }
      ]
    }
  ]
}