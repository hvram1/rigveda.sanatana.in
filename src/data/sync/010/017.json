{
  "mandala": 10,
  "sukta": 17,
  "verses": [
    {
      "id": "10.17.1",
      "mandala": 10,
      "sukta": 17,
      "rik": 1,
      "padas": [
        {
          "text": "त्वष्टा᳚ दुहि॒त्रे व᳚ह॒तुं कृ᳚णो॒तीती॒दं विश्वं॒ भुव᳚नं॒ समे᳚ति ।",
          "begin": 0.0,
          "end": 7.64
        },
        {
          "text": "य॒मस्य᳚ मा॒ता प᳚र्यु॒ह्यमा᳚ना म॒हो जा॒या विव᳚स्वतो ननाश ॥",
          "begin": 7.64,
          "end": 14.08
        }
      ]
    },
    {
      "id": "10.17.2",
      "mandala": 10,
      "sukta": 17,
      "rik": 2,
      "padas": [
        {
          "text": "अपा᳚गूहन्न॒मृतां॒ मर्त्ये᳚भ्यः कृ॒त्वी सव᳚र्णामददु॒र्विव᳚स्वते ।",
          "begin": 0.0,
          "end": 7.532
        },
        {
          "text": "उ॒ताश्विना᳚वभर॒द्यत्तदासी॒दज᳚हादु॒ द्वा मि᳚थु॒ना स᳚र॒ण्यूः ॥",
          "begin": 7.532,
          "end": 14.28
        }
      ]
    },
    {
      "id": "10.17.3",
      "mandala": 10,
      "sukta": 17,
      "rik": 3,
      "padas": [
        {
          "text": "पू॒षा त्वे॒तश्च्या᳚वयतु॒ प्र वि॒द्वानन᳚ष्टपशु॒र्भुव᳚नस्य गो॒पाः ।",
          "begin": 0.0,
          "end": 7.557
        },
        {
          "text": "स त्वै॒तेभ्य॒ः परि᳚ ददत्पि॒तृभ्यो॒॑ग्निर्दे॒वेभ्य᳚ः सुविद॒त्रिये᳚भ्यः ॥",
          "begin": 7.557,
          "end": 14.12
        }
      ]
    },
    {
      "id": "10.17.4",
      "mandala": 10,
      "sukta": 17,
      "rik": 4,
      "padas": [
        {
          "text": "आयु᳚र्वि॒श्वायु॒ः परि᳚ पासति त्वा पू॒षा त्वा᳚ पातु॒ प्रप᳚थे पु॒रस्ता᳚त् ।",
          "begin": 0.0,
          "end": 8.287
        },
        {
          "text": "यत्रास᳚ते सु॒कृतो॒ यत्र॒ ते य॒युस्तत्र᳚ त्वा दे॒वः स᳚वि॒ता द᳚धातु ॥",
          "begin": 8.287,
          "end": 14.12
        }
      ]
    },
    {
      "id": "10.17.5",
      "mandala": 10,
      "sukta": 17,
      "rik": 5,
      "padas": [
        {
          "text": "पू॒षेमा आशा॒ अनु᳚ वेद॒ सर्वा॒ः सो अ॒स्माँ अभ᳚यतमेन नेषत् ।",
          "begin": 0.0,
          "end": 8.208
        },
        {
          "text": "स्व॒स्ति॒दा आघृ᳚णि॒ः सर्व᳚वी॒रो॑प्र᳚युच्छन्पु॒र ए᳚तु प्रजा॒नन् ॥",
          "begin": 8.208,
          "end": 14.88
        }
      ]
    },
    {
      "id": "10.17.6",
      "mandala": 10,
      "sukta": 17,
      "rik": 6,
      "padas": [
        {
          "text": "प्रप᳚थे प॒थाम᳚जनिष्ट पू॒षा प्रप᳚थे दि॒वः प्रप᳚थे पृथि॒व्याः ।",
          "begin": 0.0,
          "end": 7.87
        },
        {
          "text": "उ॒भे अ॒भि प्रि॒यत᳚मे स॒धस्थे॒ आ च॒ परा᳚ च चरति प्रजा॒नन् ॥",
          "begin": 7.87,
          "end": 13.12
        }
      ]
    },
    {
      "id": "10.17.7",
      "mandala": 10,
      "sukta": 17,
      "rik": 7,
      "padas": [
        {
          "text": "सर᳚स्वतीं देव॒यन्तो᳚ हवन्ते॒ सर᳚स्वतीमध्व॒रे ता॒यमा᳚ने ।",
          "begin": 0.0,
          "end": 7.72
        },
        {
          "text": "सर᳚स्वतीं सु॒कृतो᳚ अह्वयन्त॒ सर᳚स्वती दा॒शुषे॒ वार्यं᳚ दात् ॥",
          "begin": 7.72,
          "end": 14.64
        }
      ]
    },
    {
      "id": "10.17.8",
      "mandala": 10,
      "sukta": 17,
      "rik": 8,
      "padas": [
        {
          "text": "सर᳚स्वति॒ या स॒रथं᳚ य॒याथ᳚ स्व॒धाभि᳚र्देवि पि॒तृभि॒र्मद᳚न्ती ।",
          "begin": 0.0,
          "end": 5.541
        },
        {
          "text": "आ॒सद्या॒स्मिन्ब॒र्हिषि᳚ मादयस्वानमी॒वा इष॒ आ धे᳚ह्य॒स्मे ॥",
          "begin": 5.541,
          "end": 14.36
        }
      ]
    },
    {
      "id": "10.17.9",
      "mandala": 10,
      "sukta": 17,
      "rik": 9,
      "padas": [
        {
          "text": "सर᳚स्वतीं॒ यां पि॒तरो॒ हव᳚न्ते दक्षि॒णा य॒ज्ञम᳚भि॒नक्ष᳚माणाः ।",
          "begin": 0.0,
          "end": 7.795
        },
        {
          "text": "स॒ह॒स्रा॒र्घमि॒ळो अत्र᳚ भा॒गं रा॒यस्पोषं॒ यज᳚मानेषु धेहि ॥",
          "begin": 7.795,
          "end": 13.76
        }
      ]
    },
    {
      "id": "10.17.10",
      "mandala": 10,
      "sukta": 17,
      "rik": 10,
      "padas": [
        {
          "text": "आपो᳚ अ॒स्मान्मा॒तरः᳚ शुन्धयन्तु घृ॒तेन᳚ नो घृत॒प्व᳚ः पुनन्तु ।",
          "begin": 0.0,
          "end": 7.57
        },
        {
          "text": "विश्वं॒ हि रि॒प्रं प्र॒वह᳚न्ति दे॒वीरुदिदा᳚भ्य॒ः शुचि॒रा पू॒त ए᳚मि ॥",
          "begin": 7.57,
          "end": 14.44
        }
      ]
    },
    {
      "id": "10.17.11",
      "mandala": 10,
      "sukta": 17,
      "rik": 11,
      "padas": [
        {
          "text": "द्र॒प्सश्च᳚स्कन्द प्रथ॒माँ अनु॒ द्यूनि॒मं च॒ योनि॒मनु॒ यश्च॒ पूर्व᳚ः ।",
          "begin": 0.0,
          "end": 7.609
        },
        {
          "text": "स॒मा॒नं योनि॒मनु᳚ सं॒चर᳚न्तं द्र॒प्सं जु᳚हो॒म्यनु᳚ स॒प्त होत्रा᳚ः ॥",
          "begin": 7.609,
          "end": 14.2
        }
      ]
    },
    {
      "id": "10.17.12",
      "mandala": 10,
      "sukta": 17,
      "rik": 12,
      "padas": [
        {
          "text": "यस्ते᳚ द्र॒प्सः स्कन्द᳚ति॒ यस्ते᳚ अं॒शुर्बा॒हुच्यु᳚तो धि॒षणा᳚या उ॒पस्था᳚त् ।",
          "begin": 0.0,
          "end": 9.781
        },
        {
          "text": "अ॒ध्व॒र्योर्वा॒ परि᳚ वा॒ यः प॒वित्रा॒त्तं ते᳚ जुहोमि॒ मन᳚सा॒ वष᳚ट्कृतम् ॥",
          "begin": 9.781,
          "end": 15.96
        }
      ]
    },
    {
      "id": "10.17.13",
      "mandala": 10,
      "sukta": 17,
      "rik": 13,
      "padas": [
        {
          "text": "यस्ते᳚ द्र॒प्सः स्क॒न्नो यस्ते᳚ अं॒शुर॒वश्च॒ यः प॒रः स्रु॒चा ।",
          "begin": 0.0,
          "end": 6.646
        },
        {
          "text": "अ॒यं दे॒वो बृह॒स्पति॒ः सं तं सि᳚ञ्चतु॒ राध᳚से ॥",
          "begin": 6.646,
          "end": 12.12
        }
      ]
    },
    {
      "id": "10.17.14",
      "mandala": 10,
      "sukta": 17,
      "rik": 14,
      "padas": [
        {
          "text": "पय᳚स्वती॒रोष᳚धय॒ः पय᳚स्वन्माम॒कं वचः᳚ ।",
          "begin": 0.0,
          "end": 5.877
        },
        {
          "text": "अ॒पां पय᳚स्व॒दित्पय॒स्तेन᳚ मा स॒ह शु᳚न्धत ॥",
          "begin": 5.877,
          "end": 12.64
        }
      ]
    }
  ]
}