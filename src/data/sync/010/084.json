{
  "mandala": 10,
  "sukta": 84,
  "verses": [
    {
      "id": "10.84.1",
      "mandala": 10,
      "sukta": 84,
      "rik": 1,
      "padas": [
        {
          "text": "त्वया᳚ मन्यो स॒रथ᳚मारु॒जन्तो॒ हर्ष᳚माणासो धृषि॒ता म᳚रुत्वः ।",
          "begin": 0.0,
          "end": 8.853
        },
        {
          "text": "ति॒ग्मेष᳚व॒ आयु᳚धा सं॒शिशा᳚ना अ॒भि प्र य᳚न्तु॒ नरो᳚ अ॒ग्निरू᳚पाः ॥",
          "begin": 8.853,
          "end": 16.96
        }
      ]
    },
    {
      "id": "10.84.2",
      "mandala": 10,
      "sukta": 84,
      "rik": 2,
      "padas": [
        {
          "text": "अ॒ग्निरि᳚व मन्यो त्विषि॒तः स᳚हस्व सेना॒नीर्न᳚ः सहुरे हू॒त ए᳚धि ।",
          "begin": 0.0,
          "end": 8.148
        },
        {
          "text": "ह॒त्वाय॒ शत्रू॒न्वि भ᳚जस्व॒ वेद॒ ओजो॒ मिमा᳚नो॒ वि मृधो᳚ नुदस्व ॥",
          "begin": 8.148,
          "end": 14.84
        }
      ]
    },
    {
      "id": "10.84.3",
      "mandala": 10,
      "sukta": 84,
      "rik": 3,
      "padas": [
        {
          "text": "सह᳚स्व मन्यो अ॒भिमा᳚तिम॒स्मे रु॒जन्मृ॒णन्प्र᳚मृ॒णन्प्रेहि॒ शत्रू᳚न् ।",
          "begin": 0.0,
          "end": 7.635
        },
        {
          "text": "उ॒ग्रं ते॒ पाजो᳚ न॒न्वा रु᳚रुध्रे व॒शी वशं᳚ नयस एकज॒ त्वम् ॥",
          "begin": 7.635,
          "end": 14.8
        }
      ]
    },
    {
      "id": "10.84.4",
      "mandala": 10,
      "sukta": 84,
      "rik": 4,
      "padas": [
        {
          "text": "एको᳚ बहू॒नाम᳚सि मन्यवीळि॒तो विशं᳚विशं यु॒धये॒ सं शि᳚शाधि ।",
          "begin": 0.0,
          "end": 7.171
        },
        {
          "text": "अकृ᳚त्तरु॒क्त्वया᳚ यु॒जा व॒यं द्यु॒मन्तं॒ घोषं᳚ विज॒याय᳚ कृण्महे ॥",
          "begin": 7.171,
          "end": 14.96
        }
      ]
    },
    {
      "id": "10.84.5",
      "mandala": 10,
      "sukta": 84,
      "rik": 5,
      "padas": [
        {
          "text": "वि॒जे॒ष॒कृदिन्द्र᳚ इवानवब्र॒वो॒३॒᳚॑स्माकं᳚ मन्यो अधि॒पा भ᳚वे॒ह ।",
          "begin": 0.0,
          "end": 9.847
        },
        {
          "text": "प्रि॒यं ते॒ नाम᳚ सहुरे गृणीमसि वि॒द्मा तमुत्सं॒ यत᳚ आब॒भूथ᳚ ॥",
          "begin": 9.847,
          "end": 16.32
        }
      ]
    },
    {
      "id": "10.84.6",
      "mandala": 10,
      "sukta": 84,
      "rik": 6,
      "padas": [
        {
          "text": "आभू᳚त्या सह॒जा व᳚ज्र सायक॒ सहो᳚ बिभर्ष्यभिभूत॒ उत्त᳚रम् ।",
          "begin": 0.0,
          "end": 7.868
        },
        {
          "text": "क्रत्वा᳚ नो मन्यो स॒ह मे॒द्ये᳚धि महाध॒नस्य᳚ पुरुहूत सं॒सृजि᳚ ॥",
          "begin": 7.868,
          "end": 14.88
        }
      ]
    },
    {
      "id": "10.84.7",
      "mandala": 10,
      "sukta": 84,
      "rik": 7,
      "padas": [
        {
          "text": "संसृ᳚ष्टं॒ धन᳚मु॒भयं᳚ स॒माकृ᳚तम॒स्मभ्यं᳚ दत्तां॒ वरु᳚णश्च म॒न्युः ।",
          "begin": 0.0,
          "end": 8.497
        },
        {
          "text": "भियं॒ दधा᳚ना॒ हृद᳚येषु॒ शत्र᳚व॒ः परा᳚जितासो॒ अप॒ नि ल᳚यन्ताम् ॥",
          "begin": 8.497,
          "end": 18.0
        }
      ]
    }
  ]
}