{
  "mandala": 10,
  "sukta": 124,
  "verses": [
    {
      "id": "10.124.1",
      "mandala": 10,
      "sukta": 124,
      "rik": 1,
      "padas": [
        {
          "text": "इ॒मं नो᳚ अग्न॒ उप᳚ य॒ज्ञमेहि॒ पञ्च᳚यामं त्रि॒वृतं᳚ स॒प्तत᳚न्तुम् ।",
          "begin": 0.0,
          "end": 7.595
        },
        {
          "text": "असो᳚ हव्य॒वाळु॒त नः᳚ पुरो॒गा ज्योगे॒व दी॒र्घं तम॒ आश᳚यिष्ठाः ॥",
          "begin": 7.595,
          "end": 16.76
        }
      ]
    },
    {
      "id": "10.124.2",
      "mandala": 10,
      "sukta": 124,
      "rik": 2,
      "padas": [
        {
          "text": "अदे᳚वाद्दे॒वः प्र॒चता॒ गुहा॒ यन्प्र॒पश्य᳚मानो अमृत॒त्वमे᳚मि ।",
          "begin": 0.0,
          "end": 8.151
        },
        {
          "text": "शि॒वं यत्सन्त॒मशि᳚वो॒ जहा᳚मि॒ स्वात्स॒ख्यादर᳚णीं॒ नाभि᳚मेमि ॥",
          "begin": 8.151,
          "end": 14.68
        }
      ]
    },
    {
      "id": "10.124.3",
      "mandala": 10,
      "sukta": 124,
      "rik": 3,
      "padas": [
        {
          "text": "पश्य᳚न्न॒न्यस्या॒ अति᳚थिं व॒याया᳚ ऋ॒तस्य॒ धाम॒ वि मि᳚मे पु॒रूणि᳚ ।",
          "begin": 0.0,
          "end": 7.853
        },
        {
          "text": "शंसा᳚मि पि॒त्रे असु᳚राय॒ शेव᳚मयज्ञि॒याद्य॒ज्ञियं᳚ भा॒गमे᳚मि ॥",
          "begin": 7.853,
          "end": 15.08
        }
      ]
    },
    {
      "id": "10.124.4",
      "mandala": 10,
      "sukta": 124,
      "rik": 4,
      "padas": [
        {
          "text": "ब॒ह्वीः समा᳚ अकरम॒न्तर᳚स्मि॒न्निन्द्रं᳚ वृणा॒नः पि॒तरं᳚ जहामि ।",
          "begin": 0.0,
          "end": 6.634
        },
        {
          "text": "अ॒ग्निः सोमो॒ वरु᳚ण॒स्ते च्य᳚वन्ते प॒र्याव᳚र्द्रा॒ष्ट्रं तद᳚वाम्या॒यन् ॥",
          "begin": 6.634,
          "end": 14.76
        }
      ]
    },
    {
      "id": "10.124.5",
      "mandala": 10,
      "sukta": 124,
      "rik": 5,
      "padas": [
        {
          "text": "निर्मा᳚या उ॒ त्ये असु᳚रा अभूव॒न्त्वं च᳚ मा वरुण का॒मया᳚से ।",
          "begin": 0.0,
          "end": 7.612
        },
        {
          "text": "ऋ॒तेन᳚ राज॒न्ननृ᳚तं विवि॒ञ्चन्मम᳚ रा॒ष्ट्रस्याधि᳚पत्य॒मेहि᳚ ॥",
          "begin": 7.612,
          "end": 14.08
        }
      ]
    },
    {
      "id": "10.124.6",
      "mandala": 10,
      "sukta": 124,
      "rik": 6,
      "padas": [
        {
          "text": "इ॒दं स्व᳚रि॒दमिदा᳚स वा॒मम॒यं प्र᳚का॒श उ॒र्व१॒᳚न्तरि᳚क्षम् ।",
          "begin": 0.0,
          "end": 7.397
        },
        {
          "text": "हना᳚व वृ॒त्रं नि॒रेहि᳚ सोम ह॒विष्ट्वा॒ सन्तं᳚ ह॒विषा᳚ यजाम ॥",
          "begin": 7.397,
          "end": 13.88
        }
      ]
    },
    {
      "id": "10.124.7",
      "mandala": 10,
      "sukta": 124,
      "rik": 7,
      "padas": [
        {
          "text": "क॒विः क᳚वि॒त्वा दि॒वि रू॒पमास᳚ज॒दप्र᳚भूती॒ वरु᳚णो॒ निर॒पः सृ᳚जत् ।",
          "begin": 0.0,
          "end": 7.709
        },
        {
          "text": "क्षेमं᳚ कृण्वा॒ना जन᳚यो॒ न सिन्ध᳚व॒स्ता अ᳚स्य॒ वर्णं॒ शुच᳚यो भरिभ्रति ॥",
          "begin": 7.709,
          "end": 14.0
        }
      ]
    },
    {
      "id": "10.124.8",
      "mandala": 10,
      "sukta": 124,
      "rik": 8,
      "padas": [
        {
          "text": "ता अ᳚स्य॒ ज्येष्ठ᳚मिन्द्रि॒यं स᳚चन्ते॒ ता ई॒मा क्षे᳚ति स्व॒धया॒ मद᳚न्तीः ।",
          "begin": 0.0,
          "end": 8.063
        },
        {
          "text": "ता ईं॒ विशो॒ न राजा᳚नं वृणा॒ना बी᳚भ॒त्सुवो॒ अप᳚ वृ॒त्राद᳚तिष्ठन् ॥",
          "begin": 8.063,
          "end": 17.0
        }
      ]
    },
    {
      "id": "10.124.9",
      "mandala": 10,
      "sukta": 124,
      "rik": 9,
      "padas": [
        {
          "text": "बी॒भ॒त्सूनां᳚ स॒युजं᳚ हं॒समा᳚हुर॒पां दि॒व्यानां᳚ स॒ख्ये चर᳚न्तम् ।",
          "begin": 0.0,
          "end": 9.581
        },
        {
          "text": "अ॒नु॒ष्टुभ॒मनु᳚ चर्चू॒र्यमा᳚ण॒मिन्द्रं॒ नि चि᳚क्युः क॒वयो᳚ मनी॒षा ॥",
          "begin": 9.581,
          "end": 19.24
        }
      ]
    }
  ]
}