{
  "mandala": 10,
  "sukta": 6,
  "verses": [
    {
      "id": "10.6.1",
      "mandala": 10,
      "sukta": 6,
      "rik": 1,
      "padas": [
        {
          "text": "अ॒यं स यस्य॒ शर्म॒न्नवो᳚भिर॒ग्नेरेध᳚ते जरि॒ताभिष्टौ᳚ ।",
          "begin": 0.0,
          "end": 6.711
        },
        {
          "text": "ज्येष्ठे᳚भि॒र्यो भा॒नुभि᳚रृषू॒णां प॒र्येति॒ परि᳚वीतो वि॒भावा᳚ ॥",
          "begin": 6.711,
          "end": 13.08
        }
      ]
    },
    {
      "id": "10.6.2",
      "mandala": 10,
      "sukta": 6,
      "rik": 2,
      "padas": [
        {
          "text": "यो भा॒नुभि᳚र्वि॒भावा᳚ वि॒भात्य॒ग्निर्दे॒वेभि᳚रृ॒तावाज᳚स्रः ।",
          "begin": 0.0,
          "end": 6.835
        },
        {
          "text": "आ यो वि॒वाय᳚ स॒ख्या सखि॒भ्यो॑प᳚रिह्वृतो॒ अत्यो॒ न सप्ति᳚ः ॥",
          "begin": 6.835,
          "end": 12.72
        }
      ]
    },
    {
      "id": "10.6.3",
      "mandala": 10,
      "sukta": 6,
      "rik": 3,
      "padas": [
        {
          "text": "ईशे॒ यो विश्व᳚स्या दे॒ववी᳚ते॒रीशे᳚ वि॒श्वायु᳚रु॒षसो॒ व्यु᳚ष्टौ ।",
          "begin": 0.0,
          "end": 5.976
        },
        {
          "text": "आ यस्मि᳚न्म॒ना ह॒वींष्य॒ग्नावरि᳚ष्टरथः स्क॒भ्नाति᳚ शू॒षैः ॥",
          "begin": 5.976,
          "end": 13.4
        }
      ]
    },
    {
      "id": "10.6.4",
      "mandala": 10,
      "sukta": 6,
      "rik": 4,
      "padas": [
        {
          "text": "शू॒षेभि᳚र्वृ॒धो जु᳚षा॒णो अ॒र्कैर्दे॒वाँ अच्छा᳚ रघु॒पत्वा᳚ जिगाति ।",
          "begin": 0.0,
          "end": 7.817
        },
        {
          "text": "म॒न्द्रो होता॒ स जु॒ह्वा॒३॒᳚ यजि᳚ष्ठ॒ः सम्मि᳚श्लो अ॒ग्निरा जि᳚घर्ति दे॒वान् ॥",
          "begin": 7.817,
          "end": 16.56
        }
      ]
    },
    {
      "id": "10.6.5",
      "mandala": 10,
      "sukta": 6,
      "rik": 5,
      "padas": [
        {
          "text": "तमु॒स्रामिन्द्रं॒ न रेज᳚मानम॒ग्निं गी॒र्भिर्नमो᳚भि॒रा कृ᳚णुध्वम् ।",
          "begin": 0.0,
          "end": 7.104
        },
        {
          "text": "आ यं विप्रा᳚सो म॒तिभि᳚र्गृ॒णन्ति᳚ जा॒तवे᳚दसं जु॒ह्वं᳚ स॒हाना᳚म् ॥",
          "begin": 7.104,
          "end": 13.64
        }
      ]
    },
    {
      "id": "10.6.6",
      "mandala": 10,
      "sukta": 6,
      "rik": 6,
      "padas": [
        {
          "text": "सं यस्मि॒न्विश्वा॒ वसू᳚नि ज॒ग्मुर्वाजे॒ नाश्वा॒ः सप्ती᳚वन्त॒ एवै᳚ः ।",
          "begin": 0.0,
          "end": 8.413
        },
        {
          "text": "अ॒स्मे ऊ॒तीरिन्द्र᳚वाततमा अर्वाची॒ना अ᳚ग्न॒ आ कृ᳚णुष्व ॥",
          "begin": 8.413,
          "end": 14.4
        }
      ]
    },
    {
      "id": "10.6.7",
      "mandala": 10,
      "sukta": 6,
      "rik": 7,
      "padas": [
        {
          "text": "अधा॒ ह्य᳚ग्ने म॒ह्ना नि॒षद्या᳚ स॒द्यो ज᳚ज्ञा॒नो हव्यो᳚ ब॒भूथ᳚ ।",
          "begin": 0.0,
          "end": 8.016
        },
        {
          "text": "तं ते᳚ दे॒वासो॒ अनु॒ केत᳚माय॒न्नधा᳚वर्धन्त प्रथ॒मास॒ ऊमा᳚ः ॥",
          "begin": 8.016,
          "end": 17.08
        }
      ]
    }
  ]
}