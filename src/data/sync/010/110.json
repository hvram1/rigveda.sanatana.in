{
  "mandala": 10,
  "sukta": 110,
  "verses": [
    {
      "id": "10.110.1",
      "mandala": 10,
      "sukta": 110,
      "rik": 1,
      "padas": [
        {
          "text": "समि᳚द्धो अ॒द्य मनु᳚षो दुरो॒णे दे॒वो दे॒वान्य᳚जसि जातवेदः ।",
          "begin": 0.0,
          "end": 8.393
        },
        {
          "text": "आ च॒ वह᳚ मित्रमहश्चिकि॒त्वान्त्वं दू॒तः क॒विर᳚सि॒ प्रचे᳚ताः ॥",
          "begin": 8.393,
          "end": 14.64
        }
      ]
    },
    {
      "id": "10.110.2",
      "mandala": 10,
      "sukta": 110,
      "rik": 2,
      "padas": [
        {
          "text": "तनू᳚नपात्प॒थ ऋ॒तस्य॒ याना॒न्मध्वा᳚ सम॒ञ्जन्त्स्व᳚दया सुजिह्व ।",
          "begin": 0.0,
          "end": 7.636
        },
        {
          "text": "मन्मा᳚नि धी॒भिरु॒त य॒ज्ञमृ॒न्धन्दे᳚व॒त्रा च᳚ कृणुह्यध्व॒रं नः᳚ ॥",
          "begin": 7.636,
          "end": 15.04
        }
      ]
    },
    {
      "id": "10.110.3",
      "mandala": 10,
      "sukta": 110,
      "rik": 3,
      "padas": [
        {
          "text": "आ॒जुह्वा᳚न॒ ईड्यो॒ वन्द्य॒श्चा या᳚ह्यग्ने॒ वसु᳚भिः स॒जोषा᳚ः ।",
          "begin": 0.0,
          "end": 7.664
        },
        {
          "text": "त्वं दे॒वाना᳚मसि यह्व॒ होता॒ स ए᳚नान्यक्षीषि॒तो यजी᳚यान् ॥",
          "begin": 7.664,
          "end": 15.28
        }
      ]
    },
    {
      "id": "10.110.4",
      "mandala": 10,
      "sukta": 110,
      "rik": 4,
      "padas": [
        {
          "text": "प्रा॒चीनं᳚ ब॒र्हिः प्र॒दिशा᳚ पृथि॒व्या वस्तो᳚र॒स्या वृ᳚ज्यते॒ अग्रे॒ अह्ना᳚म् ।",
          "begin": 0.0,
          "end": 9.882
        },
        {
          "text": "व्यु᳚ प्रथते वित॒रं वरी᳚यो दे॒वेभ्यो॒ अदि᳚तये स्यो॒नम् ॥",
          "begin": 9.882,
          "end": 15.2
        }
      ]
    },
    {
      "id": "10.110.5",
      "mandala": 10,
      "sukta": 110,
      "rik": 5,
      "padas": [
        {
          "text": "व्यच᳚स्वतीरुर्वि॒या वि श्र᳚यन्तां॒ पति᳚भ्यो॒ न जन᳚य॒ः शुम्भ᳚मानाः ।",
          "begin": 0.0,
          "end": 6.926
        },
        {
          "text": "देवी᳚र्द्वारो बृहतीर्विश्वमिन्वा दे॒वेभ्यो᳚ भवत सुप्राय॒णाः ॥",
          "begin": 6.926,
          "end": 13.6
        }
      ]
    },
    {
      "id": "10.110.6",
      "mandala": 10,
      "sukta": 110,
      "rik": 6,
      "padas": [
        {
          "text": "आ सु॒ष्वय᳚न्ती यज॒ते उपा᳚के उ॒षासा॒नक्ता᳚ सदतां॒ नि योनौ᳚ ।",
          "begin": 0.0,
          "end": 8.628
        },
        {
          "text": "दि॒व्ये योष᳚णे बृह॒ती सु᳚रु॒क्मे अधि॒ श्रियं᳚ शुक्र॒पिशं॒ दधा᳚ने ॥",
          "begin": 8.628,
          "end": 15.28
        }
      ]
    },
    {
      "id": "10.110.7",
      "mandala": 10,
      "sukta": 110,
      "rik": 7,
      "padas": [
        {
          "text": "दैव्या॒ होता᳚रा प्रथ॒मा सु॒वाचा॒ मिमा᳚ना य॒ज्ञं मनु᳚षो॒ यज᳚ध्यै ।",
          "begin": 0.0,
          "end": 8.034
        },
        {
          "text": "प्र॒चो॒दय᳚न्ता वि॒दथे᳚षु का॒रू प्रा॒चीनं॒ ज्योति᳚ः प्र॒दिशा᳚ दि॒शन्ता᳚ ॥",
          "begin": 8.034,
          "end": 15.36
        }
      ]
    },
    {
      "id": "10.110.8",
      "mandala": 10,
      "sukta": 110,
      "rik": 8,
      "padas": [
        {
          "text": "आ नो᳚ य॒ज्ञं भार᳚ती॒ तूय᳚मे॒त्विळा᳚ मनु॒ष्वदि॒ह चे॒तय᳚न्ती ।",
          "begin": 0.0,
          "end": 7.94
        },
        {
          "text": "ति॒स्रो दे॒वीर्ब॒र्हिरेदं स्यो॒नं सर᳚स्वती॒ स्वप᳚सः सदन्तु ॥",
          "begin": 7.94,
          "end": 14.12
        }
      ]
    },
    {
      "id": "10.110.9",
      "mandala": 10,
      "sukta": 110,
      "rik": 9,
      "padas": [
        {
          "text": "य इ॒मे द्यावा᳚पृथि॒वी जनि᳚त्री रू॒पैरपिं᳚श॒द्भुव᳚नानि॒ विश्वा᳚ ।",
          "begin": 0.0,
          "end": 7.378
        },
        {
          "text": "तम॒द्य हो᳚तरिषि॒तो यजी᳚यान्दे॒वं त्वष्टा᳚रमि॒ह य᳚क्षि वि॒द्वान् ॥",
          "begin": 7.378,
          "end": 15.24
        }
      ]
    },
    {
      "id": "10.110.10",
      "mandala": 10,
      "sukta": 110,
      "rik": 10,
      "padas": [
        {
          "text": "उ॒पाव᳚सृज॒ त्मन्या᳚ सम॒ञ्जन्दे॒वानां॒ पाथ᳚ ऋतु॒था ह॒वींषि᳚ ।",
          "begin": 0.0,
          "end": 7.417
        },
        {
          "text": "वन॒स्पति᳚ः शमि॒ता दे॒वो अ॒ग्निः स्वद᳚न्तु ह॒व्यं मधु᳚ना घृ॒तेन᳚ ॥",
          "begin": 7.417,
          "end": 13.76
        }
      ]
    },
    {
      "id": "10.110.11",
      "mandala": 10,
      "sukta": 110,
      "rik": 11,
      "padas": [
        {
          "text": "स॒द्यो जा॒तो व्य᳚मिमीत य॒ज्ञम॒ग्निर्दे॒वाना᳚मभवत्पुरो॒गाः ।",
          "begin": 0.0,
          "end": 8.023
        },
        {
          "text": "अ॒स्य होतु᳚ः प्र॒दिश्यृ॒तस्य᳚ वा॒चि स्वाहा᳚कृतं ह॒विर᳚दन्तु दे॒वाः ॥",
          "begin": 8.023,
          "end": 16.76
        }
      ]
    }
  ]
}