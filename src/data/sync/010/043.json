{
  "mandala": 10,
  "sukta": 43,
  "verses": [
    {
      "id": "10.43.1",
      "mandala": 10,
      "sukta": 43,
      "rik": 1,
      "padas": [
        {
          "text": "अच्छा᳚ म॒ इन्द्रं᳚ म॒तयः᳚ स्व॒र्विदः᳚ स॒ध्रीची॒र्विश्वा᳚ उश॒तीर᳚नूषत ।",
          "begin": 0.0,
          "end": 9.563
        },
        {
          "text": "परि᳚ ष्वजन्ते॒ जन᳚यो॒ यथा॒ पतिं॒ मर्यं॒ न शु॒न्ध्युं म॒घवा᳚नमू॒तये᳚ ॥",
          "begin": 9.563,
          "end": 16.2
        }
      ]
    },
    {
      "id": "10.43.2",
      "mandala": 10,
      "sukta": 43,
      "rik": 2,
      "padas": [
        {
          "text": "न घा᳚ त्व॒द्रिगप᳚ वेति मे॒ मन॒स्त्वे इत्कामं᳚ पुरुहूत शिश्रय ।",
          "begin": 0.0,
          "end": 7.82
        },
        {
          "text": "राजे᳚व दस्म॒ नि ष॒दो॑धि᳚ ब॒र्हिष्य॒स्मिन्त्सु सोमे᳚॑व॒पान᳚मस्तु ते ॥",
          "begin": 7.82,
          "end": 14.36
        }
      ]
    },
    {
      "id": "10.43.3",
      "mandala": 10,
      "sukta": 43,
      "rik": 3,
      "padas": [
        {
          "text": "वि॒षू॒वृदिन्द्रो॒ अम᳚तेरु॒त क्षु॒धः स इद्रा॒यो म॒घवा॒ वस्व᳚ ईशते ।",
          "begin": 0.0,
          "end": 6.93
        },
        {
          "text": "तस्येदि॒मे प्र᳚व॒णे स॒प्त सिन्ध᳚वो॒ वयो᳚ वर्धन्ति वृष॒भस्य᳚ शु॒ष्मिणः᳚ ॥",
          "begin": 6.93,
          "end": 13.2
        }
      ]
    },
    {
      "id": "10.43.4",
      "mandala": 10,
      "sukta": 43,
      "rik": 4,
      "padas": [
        {
          "text": "वयो॒ न वृ॒क्षं सु᳚पला॒शमास᳚द॒न्त्सोमा᳚स॒ इन्द्रं᳚ म॒न्दिन᳚श्चमू॒षदः᳚ ।",
          "begin": 0.0,
          "end": 8.181
        },
        {
          "text": "प्रैषा॒मनी᳚कं॒ शव᳚सा॒ दवि᳚द्युतद्वि॒दत्स्व१॒᳚र्मन᳚वे॒ ज्योति॒रार्य᳚म् ॥",
          "begin": 8.181,
          "end": 15.52
        }
      ]
    },
    {
      "id": "10.43.5",
      "mandala": 10,
      "sukta": 43,
      "rik": 5,
      "padas": [
        {
          "text": "कृ॒तं न श्व॒घ्नी वि चि᳚नोति॒ देव᳚ने सं॒वर्गं॒ यन्म॒घवा॒ सूर्यं॒ जय᳚त् ।",
          "begin": 0.0,
          "end": 7.819
        },
        {
          "text": "न तत्ते᳚ अ॒न्यो अनु᳚ वी॒र्यं᳚ शक॒न्न पु᳚रा॒णो म᳚घव॒न्नोत नूत᳚नः ॥",
          "begin": 7.819,
          "end": 14.44
        }
      ]
    },
    {
      "id": "10.43.6",
      "mandala": 10,
      "sukta": 43,
      "rik": 6,
      "padas": [
        {
          "text": "विशं᳚विशं म॒घवा॒ पर्य᳚शायत॒ जना᳚नां॒ धेना᳚ अव॒चाक᳚श॒द्वृषा᳚ ।",
          "begin": 0.0,
          "end": 8.48
        },
        {
          "text": "यस्याह᳚ श॒क्रः सव᳚नेषु॒ रण्य᳚ति॒ स ती॒व्रैः सोमै᳚ः सहते पृतन्य॒तः ॥",
          "begin": 8.48,
          "end": 15.2
        }
      ]
    },
    {
      "id": "10.43.7",
      "mandala": 10,
      "sukta": 43,
      "rik": 7,
      "padas": [
        {
          "text": "आपो॒ न सिन्धु᳚म॒भि यत्स॒मक्ष᳚र॒न्त्सोमा᳚स॒ इन्द्रं᳚ कु॒ल्या इ᳚व ह्र॒दम् ।",
          "begin": 0.0,
          "end": 8.135
        },
        {
          "text": "वर्ध᳚न्ति॒ विप्रा॒ महो᳚ अस्य॒ साद᳚ने॒ यवं॒ न वृ॒ष्टिर्दि॒व्येन॒ दानु᳚ना ॥",
          "begin": 8.135,
          "end": 14.68
        }
      ]
    },
    {
      "id": "10.43.8",
      "mandala": 10,
      "sukta": 43,
      "rik": 8,
      "padas": [
        {
          "text": "वृषा॒ न क्रु॒द्धः प᳚तय॒द्रज॒स्स्वा यो अ॒र्यप᳚त्नी॒रकृ᳚णोदि॒मा अ॒पः ।",
          "begin": 0.0,
          "end": 8.009
        },
        {
          "text": "स सु᳚न्व॒ते म॒घवा᳚ जी॒रदा᳚न॒वे॑वि᳚न्द॒ज्ज्योति॒र्मन᳚वे ह॒विष्म᳚ते ॥",
          "begin": 8.009,
          "end": 15.08
        }
      ]
    },
    {
      "id": "10.43.9",
      "mandala": 10,
      "sukta": 43,
      "rik": 9,
      "padas": [
        {
          "text": "उज्जा᳚यतां पर॒शुर्ज्योति᳚षा स॒ह भू॒या ऋ॒तस्य᳚ सु॒दुघा᳚ पुराण॒वत् ।",
          "begin": 0.0,
          "end": 9.636
        },
        {
          "text": "वि रो᳚चतामरु॒षो भा॒नुना॒ शुचि॒ः स्व१॒᳚र्ण शु॒क्रं शु᳚शुचीत॒ सत्प᳚तिः ॥",
          "begin": 9.636,
          "end": 14.44
        }
      ]
    },
    {
      "id": "10.43.10",
      "mandala": 10,
      "sukta": 43,
      "rik": 10,
      "padas": [
        {
          "text": "गोभि᳚ष्टरे॒माम᳚तिं दु॒रेवां॒ यवे᳚न॒ क्षुधं᳚ पुरुहूत॒ विश्वा᳚म् ।",
          "begin": 0.0,
          "end": 7.244
        },
        {
          "text": "व॒यं राज᳚भिः प्रथ॒मा धना᳚न्य॒स्माके᳚न वृ॒जने᳚ना जयेम ॥",
          "begin": 7.244,
          "end": 14.0
        }
      ]
    },
    {
      "id": "10.43.11",
      "mandala": 10,
      "sukta": 43,
      "rik": 11,
      "padas": [
        {
          "text": "बृह॒स्पति᳚र्न॒ः परि᳚ पातु प॒श्चादु॒तोत्त᳚रस्मा॒दध᳚रादघा॒योः ।",
          "begin": 0.0,
          "end": 7.531
        },
        {
          "text": "इन्द्र᳚ः पु॒रस्ता᳚दु॒त म᳚ध्य॒तो न॒ः सखा॒ सखि᳚भ्यो॒ वरि᳚वः कृणोतु ॥",
          "begin": 7.531,
          "end": 14.84
        }
      ]
    }
  ]
}