{
  "mandala": 10,
  "sukta": 103,
  "verses": [
    {
      "id": "10.103.1",
      "mandala": 10,
      "sukta": 103,
      "rik": 1,
      "padas": [
        {
          "text": "आ॒शुः शिशा᳚नो वृष॒भो न भी॒मो घ᳚नाघ॒नः क्षोभ᳚णश्चर्षणी॒नाम् ।",
          "begin": 0.0,
          "end": 5.264
        },
        {
          "text": "सं॒क्रन्द᳚नो॑निमि॒ष ए᳚कवी॒रः श॒तं सेना᳚ अजयत्सा॒कमिन्द्र᳚ः ॥",
          "begin": 5.264,
          "end": 14.92
        }
      ]
    },
    {
      "id": "10.103.2",
      "mandala": 10,
      "sukta": 103,
      "rik": 2,
      "padas": [
        {
          "text": "सं॒क्रन्द᳚नेनानिमि॒षेण᳚ जि॒ष्णुना᳚ युत्का॒रेण᳚ दुश्च्यव॒नेन᳚ धृ॒ष्णुना᳚ ।",
          "begin": 0.0,
          "end": 7.189
        },
        {
          "text": "तदिन्द्रे᳚ण जयत॒ तत्स᳚हध्वं॒ युधो᳚ नर॒ इषु᳚हस्तेन॒ वृष्णा᳚ ॥",
          "begin": 7.189,
          "end": 13.52
        }
      ]
    },
    {
      "id": "10.103.3",
      "mandala": 10,
      "sukta": 103,
      "rik": 3,
      "padas": [
        {
          "text": "स इषु᳚हस्तै॒ः स नि᳚ष॒ङ्गिभि᳚र्व॒शी संस्र᳚ष्टा॒ स युध॒ इन्द्रो᳚ ग॒णेन᳚ ।",
          "begin": 0.0,
          "end": 7.551
        },
        {
          "text": "सं॒सृ॒ष्ट॒जित्सो᳚म॒पा बा᳚हुश॒र्ध्यु१॒᳚ग्रध᳚न्वा॒ प्रति᳚हिताभि॒रस्ता᳚ ॥",
          "begin": 7.551,
          "end": 14.96
        }
      ]
    },
    {
      "id": "10.103.4",
      "mandala": 10,
      "sukta": 103,
      "rik": 4,
      "padas": [
        {
          "text": "बृह᳚स्पते॒ परि᳚ दीया॒ रथे᳚न रक्षो॒हामित्राँ᳚ अप॒बाध᳚मानः ।",
          "begin": 0.0,
          "end": 7.339
        },
        {
          "text": "प्र॒भ॒ञ्जन्त्सेना᳚ः प्रमृ॒णो यु॒धा जय᳚न्न॒स्माक᳚मेध्यवि॒ता रथा᳚नाम् ॥",
          "begin": 7.339,
          "end": 14.88
        }
      ]
    },
    {
      "id": "10.103.5",
      "mandala": 10,
      "sukta": 103,
      "rik": 5,
      "padas": [
        {
          "text": "ब॒ल॒वि॒ज्ञा॒यः स्थवि᳚र॒ः प्रवी᳚र॒ः सह᳚स्वान्वा॒जी सह᳚मान उ॒ग्रः ।",
          "begin": 0.0,
          "end": 7.193
        },
        {
          "text": "अ॒भिवी᳚रो अ॒भिस᳚त्वा सहो॒जा जैत्र᳚मिन्द्र॒ रथ॒मा ति᳚ष्ठ गो॒वित् ॥",
          "begin": 7.193,
          "end": 13.76
        }
      ]
    },
    {
      "id": "10.103.6",
      "mandala": 10,
      "sukta": 103,
      "rik": 6,
      "padas": [
        {
          "text": "गो॒त्र॒भिदं᳚ गो॒विदं॒ वज्र᳚बाहुं॒ जय᳚न्त॒मज्म᳚ प्रमृ॒णन्त॒मोज᳚सा ।",
          "begin": 0.0,
          "end": 7.315
        },
        {
          "text": "इ॒मं स᳚जाता॒ अनु᳚ वीरयध्व॒मिन्द्रं᳚ सखायो॒ अनु॒ सं र᳚भध्वम् ॥",
          "begin": 7.315,
          "end": 14.2
        }
      ]
    },
    {
      "id": "10.103.7",
      "mandala": 10,
      "sukta": 103,
      "rik": 7,
      "padas": [
        {
          "text": "अ॒भि गो॒त्राणि॒ सह᳚सा॒ गाह᳚मानो॑द॒यो वी॒रः श॒तम᳚न्यु॒रिन्द्र᳚ः ।",
          "begin": 0.0,
          "end": 7.18
        },
        {
          "text": "दु॒श्च्य॒व॒नः पृ᳚तना॒षाळ᳚यु॒ध्यो॒३॒᳚॑स्माकं॒ सेना᳚ अवतु॒ प्र यु॒त्सु ॥",
          "begin": 7.18,
          "end": 15.4
        }
      ]
    },
    {
      "id": "10.103.8",
      "mandala": 10,
      "sukta": 103,
      "rik": 8,
      "padas": [
        {
          "text": "इन्द्र᳚ आसां ने॒ता बृह॒स्पति॒र्दक्षि᳚णा य॒ज्ञः पु॒र ए᳚तु॒ सोमः᳚ ।",
          "begin": 0.0,
          "end": 7.219
        },
        {
          "text": "दे॒व॒से॒नाना᳚मभिभञ्जती॒नां जय᳚न्तीनां म॒रुतो᳚ य॒न्त्वग्र᳚म् ॥",
          "begin": 7.219,
          "end": 14.72
        }
      ]
    },
    {
      "id": "10.103.9",
      "mandala": 10,
      "sukta": 103,
      "rik": 9,
      "padas": [
        {
          "text": "इन्द्र᳚स्य॒ वृष्णो॒ वरु᳚णस्य॒ राज्ञ᳚ आदि॒त्यानां᳚ म॒रुतां॒ शर्ध᳚ उ॒ग्रम् ।",
          "begin": 0.0,
          "end": 7.876
        },
        {
          "text": "म॒हाम᳚नसां भुवनच्य॒वानां॒ घोषो᳚ दे॒वानां॒ जय᳚ता॒मुद᳚स्थात् ॥",
          "begin": 7.876,
          "end": 14.56
        }
      ]
    },
    {
      "id": "10.103.10",
      "mandala": 10,
      "sukta": 103,
      "rik": 10,
      "padas": [
        {
          "text": "उद्ध᳚र्षय मघव॒न्नायु᳚धा॒न्युत्सत्व᳚नां माम॒कानां॒ मनां᳚सि ।",
          "begin": 0.0,
          "end": 8.105
        },
        {
          "text": "उद्वृ᳚त्रहन्वा॒जिनां॒ वाजि᳚ना॒न्युद्रथा᳚नां॒ जय᳚तां यन्तु॒ घोषा᳚ः ॥",
          "begin": 8.105,
          "end": 14.64
        }
      ]
    },
    {
      "id": "10.103.11",
      "mandala": 10,
      "sukta": 103,
      "rik": 11,
      "padas": [
        {
          "text": "अ॒स्माक॒मिन्द्र॒ः समृ᳚तेषु ध्व॒जेष्व॒स्माकं॒ या इष᳚व॒स्ता ज᳚यन्तु ।",
          "begin": 0.0,
          "end": 7.642
        },
        {
          "text": "अ॒स्माकं᳚ वी॒रा उत्त᳚रे भवन्त्व॒स्माँ उ᳚ देवा अवता॒ हवे᳚षु ॥",
          "begin": 7.642,
          "end": 14.48
        }
      ]
    },
    {
      "id": "10.103.12",
      "mandala": 10,
      "sukta": 103,
      "rik": 12,
      "padas": [
        {
          "text": "अ॒मीषां᳚ चि॒त्तं प्र᳚तिलो॒भय᳚न्ती गृहा॒णाङ्गा᳚न्यप्वे॒ परे᳚हि ।",
          "begin": 0.0,
          "end": 8.174
        },
        {
          "text": "अ॒भि प्रेहि॒ निर्द᳚ह हृ॒त्सु शोकै᳚र॒न्धेना॒मित्रा॒स्तम᳚सा सचन्ताम् ॥",
          "begin": 8.174,
          "end": 14.24
        }
      ]
    },
    {
      "id": "10.103.13",
      "mandala": 10,
      "sukta": 103,
      "rik": 13,
      "padas": [
        {
          "text": "प्रेता॒ जय᳚ता नर॒ इन्द्रो᳚ व॒ः शर्म᳚ यच्छतु ।",
          "begin": 0.0,
          "end": 5.073
        },
        {
          "text": "उ॒ग्रा वः᳚ सन्तु बा॒हवो᳚॑नाधृ॒ष्या यथास᳚थ ॥",
          "begin": 5.073,
          "end": 12.28
        }
      ]
    }
  ]
}