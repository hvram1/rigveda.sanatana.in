{
  "mandala": 10,
  "sukta": 2,
  "verses": [
    {
      "id": "10.2.1",
      "mandala": 10,
      "sukta": 2,
      "rik": 1,
      "padas": [
        {
          "text": "पि॒प्री॒हि दे॒वाँ उ᳚श॒तो य᳚विष्ठ वि॒द्वाँ ऋ॒तूँरृ᳚तुपते यजे॒ह ।",
          "begin": 0.0,
          "end": 7.679
        },
        {
          "text": "ये दैव्या᳚ ऋ॒त्विज॒स्तेभि᳚रग्ने॒ त्वं होतॄ᳚णाम॒स्याय᳚जिष्ठः ॥",
          "begin": 7.679,
          "end": 14.52
        }
      ]
    },
    {
      "id": "10.2.2",
      "mandala": 10,
      "sukta": 2,
      "rik": 2,
      "padas": [
        {
          "text": "वेषि᳚ हो॒त्रमु॒त पो॒त्रं जना᳚नां मन्धा॒तासि᳚ द्रविणो॒दा ऋ॒तावा᳚ ।",
          "begin": 0.0,
          "end": 8.089
        },
        {
          "text": "स्वाहा᳚ व॒यं कृ॒णवा᳚मा ह॒वींषि᳚ दे॒वो दे॒वान्य᳚जत्व॒ग्निरर्ह᳚न् ॥",
          "begin": 8.089,
          "end": 14.96
        }
      ]
    },
    {
      "id": "10.2.3",
      "mandala": 10,
      "sukta": 2,
      "rik": 3,
      "padas": [
        {
          "text": "आ दे॒वाना॒मपि॒ पन्था᳚मगन्म॒ यच्छ॒क्नवा᳚म॒ तदनु॒ प्रवो᳚ळ्हुम् ।",
          "begin": 0.0,
          "end": 7.527
        },
        {
          "text": "अ॒ग्निर्वि॒द्वान्त्स य᳚जा॒त्सेदु॒ होता॒ सो अ᳚ध्व॒रान्त्स ऋ॒तून्क᳚ल्पयाति ॥",
          "begin": 7.527,
          "end": 15.12
        }
      ]
    },
    {
      "id": "10.2.4",
      "mandala": 10,
      "sukta": 2,
      "rik": 4,
      "padas": [
        {
          "text": "यद्वो᳚ व॒यं प्र᳚मि॒नाम᳚ व्र॒तानि᳚ वि॒दुषां᳚ देवा॒ अवि᳚दुष्टरासः ।",
          "begin": 0.0,
          "end": 7.375
        },
        {
          "text": "अ॒ग्निष्टद्विश्व॒मा पृ᳚णाति वि॒द्वान्येभि᳚र्दे॒वाँ ऋ॒तुभि᳚ः क॒ल्पया᳚ति ॥",
          "begin": 7.375,
          "end": 14.88
        }
      ]
    },
    {
      "id": "10.2.5",
      "mandala": 10,
      "sukta": 2,
      "rik": 5,
      "padas": [
        {
          "text": "यत्पा᳚क॒त्रा मन᳚सा दी॒नद᳚क्षा॒ न य॒ज्ञस्य᳚ मन्व॒ते मर्त्या᳚सः ।",
          "begin": 0.0,
          "end": 6.979
        },
        {
          "text": "अ॒ग्निष्टद्धोता᳚ क्रतु॒विद्वि᳚जा॒नन्यजि᳚ष्ठो दे॒वाँ ऋ᳚तु॒शो य᳚जाति ॥",
          "begin": 6.979,
          "end": 13.6
        }
      ]
    },
    {
      "id": "10.2.6",
      "mandala": 10,
      "sukta": 2,
      "rik": 6,
      "padas": [
        {
          "text": "विश्वे᳚षां॒ ह्य᳚ध्व॒राणा॒मनी᳚कं चि॒त्रं के॒तुं जनि᳚ता त्वा ज॒जान᳚ ।",
          "begin": 0.0,
          "end": 7.762
        },
        {
          "text": "स आ य᳚जस्व नृ॒वती॒रनु॒ क्षाः स्पा॒र्हा इषः᳚ क्षु॒मती᳚र्वि॒श्वज᳚न्याः ॥",
          "begin": 7.762,
          "end": 15.04
        }
      ]
    },
    {
      "id": "10.2.7",
      "mandala": 10,
      "sukta": 2,
      "rik": 7,
      "padas": [
        {
          "text": "यं त्वा॒ द्यावा᳚पृथि॒वी यं त्वाप॒स्त्वष्टा॒ यं त्वा᳚ सु॒जनि᳚मा ज॒जान᳚ ।",
          "begin": 0.0,
          "end": 7.447
        },
        {
          "text": "पन्था॒मनु᳚ प्रवि॒द्वान्पि᳚तृ॒याणं᳚ द्यु॒मद᳚ग्ने समिधा॒नो वि भा᳚हि ॥",
          "begin": 7.447,
          "end": 16.64
        }
      ]
    }
  ]
}