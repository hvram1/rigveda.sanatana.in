{
  "mandala": 10,
  "sukta": 21,
  "verses": [
    {
      "id": "10.21.1",
      "mandala": 10,
      "sukta": 21,
      "rik": 1,
      "padas": [
        {
          "text": "आग्निं न स्ववृ᳚क्तिभि॒र्होता᳚रं त्वा वृणीमहे ।",
          "begin": 0.0,
          "end": 5.675
        },
        {
          "text": "य॒ज्ञाय᳚ स्ती॒र्णब᳚र्हिषे॒ वि वो॒ मदे᳚ शी॒रं पा᳚व॒कशो᳚चिषं॒ विव᳚क्षसे ॥",
          "begin": 5.675,
          "end": 14.12
        }
      ]
    },
    {
      "id": "10.21.2",
      "mandala": 10,
      "sukta": 21,
      "rik": 2,
      "padas": [
        {
          "text": "त्वामु॒ ते स्वा॒भुवः᳚ शु॒म्भन्त्यश्व᳚राधसः ।",
          "begin": 0.0,
          "end": 4.745
        },
        {
          "text": "वेति॒ त्वामु᳚प॒सेच᳚नी॒ वि वो॒ मद॒ ऋजी᳚तिरग्न॒ आहु᳚ति॒र्विव᳚क्षसे ॥",
          "begin": 4.745,
          "end": 10.88
        }
      ]
    },
    {
      "id": "10.21.3",
      "mandala": 10,
      "sukta": 21,
      "rik": 3,
      "padas": [
        {
          "text": "त्वे ध॒र्माण᳚ आसते जु॒हूभि᳚ः सिञ्च॒तीरि᳚व ।",
          "begin": 0.0,
          "end": 5.289
        },
        {
          "text": "कृ॒ष्णा रू॒पाण्यर्जु᳚ना॒ वि वो॒ मदे॒ विश्वा॒ अधि॒ श्रियो᳚ धिषे॒ विव᳚क्षसे ॥",
          "begin": 5.289,
          "end": 12.0
        }
      ]
    },
    {
      "id": "10.21.4",
      "mandala": 10,
      "sukta": 21,
      "rik": 4,
      "padas": [
        {
          "text": "यम᳚ग्ने॒ मन्य᳚से र॒यिं सह᳚सावन्नमर्त्य ।",
          "begin": 0.0,
          "end": 4.904
        },
        {
          "text": "तमा नो॒ वाज᳚सातये॒ वि वो॒ मदे᳚ य॒ज्ञेषु᳚ चि॒त्रमा भ᳚रा॒ विव᳚क्षसे ॥",
          "begin": 4.904,
          "end": 11.56
        }
      ]
    },
    {
      "id": "10.21.5",
      "mandala": 10,
      "sukta": 21,
      "rik": 5,
      "padas": [
        {
          "text": "अ॒ग्निर्जा॒तो अथ᳚र्वणा वि॒दद्विश्वा᳚नि॒ काव्या᳚ ।",
          "begin": 0.0,
          "end": 5.947
        },
        {
          "text": "भुव᳚द्दू॒तो वि॒वस्व᳚तो॒ वि वो॒ मदे᳚ प्रि॒यो य॒मस्य॒ काम्यो॒ विव᳚क्षसे ॥",
          "begin": 5.947,
          "end": 13.12
        }
      ]
    },
    {
      "id": "10.21.6",
      "mandala": 10,
      "sukta": 21,
      "rik": 6,
      "padas": [
        {
          "text": "त्वां य॒ज्ञेष्वी᳚ळ॒ते॑ग्ने᳚ प्रय॒त्य᳚ध्व॒रे ।",
          "begin": 0.0,
          "end": 5.776
        },
        {
          "text": "त्वं वसू᳚नि॒ काम्या॒ वि वो॒ मदे॒ विश्वा᳚ दधासि दा॒शुषे॒ विव᳚क्षसे ॥",
          "begin": 5.776,
          "end": 13.08
        }
      ]
    },
    {
      "id": "10.21.7",
      "mandala": 10,
      "sukta": 21,
      "rik": 7,
      "padas": [
        {
          "text": "त्वां य॒ज्ञेष्वृ॒त्विजं॒ चारु᳚मग्ने॒ नि षे᳚दिरे ।",
          "begin": 0.0,
          "end": 6.016
        },
        {
          "text": "घृ॒तप्र᳚तीकं॒ मनु᳚षो॒ वि वो॒ मदे᳚ शु॒क्रं चेति᳚ष्ठम॒क्षभि॒र्विव᳚क्षसे ॥",
          "begin": 6.016,
          "end": 12.44
        }
      ]
    },
    {
      "id": "10.21.8",
      "mandala": 10,
      "sukta": 21,
      "rik": 8,
      "padas": [
        {
          "text": "अग्ने᳚ शु॒क्रेण᳚ शो॒चिषो॒रु प्र᳚थयसे बृ॒हत् ।",
          "begin": 0.0,
          "end": 8.024
        },
        {
          "text": "अ॒भि॒क्रन्द᳚न्वृषायसे॒ वि वो॒ मदे॒ गर्भं᳚ दधासि जा॒मिषु॒ विव᳚क्षसे ॥",
          "begin": 8.024,
          "end": 13.84
        }
      ]
    }
  ]
}