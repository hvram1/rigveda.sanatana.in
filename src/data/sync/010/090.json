{
  "mandala": 10,
  "sukta": 90,
  "verses": [
    {
      "id": "10.90.1",
      "mandala": 10,
      "sukta": 90,
      "rik": 1,
      "padas": [
        {
          "text": "स॒हस्र᳚शीर्षा॒ पुरु᳚षः सहस्रा॒क्षः स॒हस्र᳚पात् ।",
          "begin": 0.0,
          "end": 6.378
        },
        {
          "text": "स भूमिं᳚ वि॒श्वतो᳚ वृ॒त्वात्य᳚तिष्ठद्दशाङ्गु॒लम् ॥",
          "begin": 6.378,
          "end": 13.84
        }
      ]
    },
    {
      "id": "10.90.2",
      "mandala": 10,
      "sukta": 90,
      "rik": 2,
      "padas": [
        {
          "text": "पुरु᳚ष ए॒वेदं सर्वं॒ यद्भू॒तं यच्च॒ भव्य᳚म् ।",
          "begin": 0.0,
          "end": 6.386
        },
        {
          "text": "उ॒तामृ᳚त॒त्वस्येशा᳚नो॒ यदन्ने᳚नाति॒रोह᳚ति ॥",
          "begin": 6.386,
          "end": 11.72
        }
      ]
    },
    {
      "id": "10.90.3",
      "mandala": 10,
      "sukta": 90,
      "rik": 3,
      "padas": [
        {
          "text": "ए॒तावा᳚नस्य महि॒मातो॒ ज्यायाँ᳚श्च॒ पूरु᳚षः ।",
          "begin": 0.0,
          "end": 6.584
        },
        {
          "text": "पादो᳚॑स्य॒ विश्वा᳚ भू॒तानि᳚ त्रि॒पाद᳚स्या॒मृतं᳚ दि॒वि ॥",
          "begin": 6.584,
          "end": 13.08
        }
      ]
    },
    {
      "id": "10.90.4",
      "mandala": 10,
      "sukta": 90,
      "rik": 4,
      "padas": [
        {
          "text": "त्रि॒पादू॒र्ध्व उदै॒त्पुरु᳚ष॒ः पादो᳚॑स्ये॒हाभ᳚व॒त्पुनः᳚ ।",
          "begin": 0.0,
          "end": 7.35
        },
        {
          "text": "ततो॒ विष्व॒ङ्व्य᳚क्रामत्साशनानश॒ने अ॒भि ॥",
          "begin": 7.35,
          "end": 12.12
        }
      ]
    },
    {
      "id": "10.90.5",
      "mandala": 10,
      "sukta": 90,
      "rik": 5,
      "padas": [
        {
          "text": "तस्मा᳚द्वि॒राळ᳚जायत वि॒राजो॒ अधि॒ पूरु᳚षः ।",
          "begin": 0.0,
          "end": 6.474
        },
        {
          "text": "स जा॒तो अत्य᳚रिच्यत प॒श्चाद्भूमि॒मथो᳚ पु॒रः ॥",
          "begin": 6.474,
          "end": 12.04
        }
      ]
    },
    {
      "id": "10.90.6",
      "mandala": 10,
      "sukta": 90,
      "rik": 6,
      "padas": [
        {
          "text": "यत्पुरु᳚षेण ह॒विषा᳚ दे॒वा य॒ज्ञमत᳚न्वत ।",
          "begin": 0.0,
          "end": 6.38
        },
        {
          "text": "व॒स॒न्तो अ᳚स्यासी॒दाज्यं᳚ ग्री॒ष्म इ॒ध्मः श॒रद्ध॒विः ॥",
          "begin": 6.38,
          "end": 12.52
        }
      ]
    },
    {
      "id": "10.90.7",
      "mandala": 10,
      "sukta": 90,
      "rik": 7,
      "padas": [
        {
          "text": "तं य॒ज्ञं ब॒र्हिषि॒ प्रौक्ष॒न्पुरु᳚षं जा॒तम᳚ग्र॒तः ।",
          "begin": 0.0,
          "end": 6.54
        },
        {
          "text": "तेन᳚ दे॒वा अ᳚यजन्त सा॒ध्या ऋष᳚यश्च॒ ये ॥",
          "begin": 6.54,
          "end": 11.12
        }
      ]
    },
    {
      "id": "10.90.8",
      "mandala": 10,
      "sukta": 90,
      "rik": 8,
      "padas": [
        {
          "text": "तस्मा᳚द्य॒ज्ञात्स᳚र्व॒हुत॒ः सम्भृ᳚तं पृषदा॒ज्यम् ।",
          "begin": 0.0,
          "end": 6.675
        },
        {
          "text": "प॒शून्ताँश्च᳚क्रे वाय॒व्या᳚नार॒ण्यान्ग्रा॒म्याश्च॒ ये ॥",
          "begin": 6.675,
          "end": 13.88
        }
      ]
    },
    {
      "id": "10.90.9",
      "mandala": 10,
      "sukta": 90,
      "rik": 9,
      "padas": [
        {
          "text": "तस्मा᳚द्य॒ज्ञात्स᳚र्व॒हुत॒ ऋच॒ः सामा᳚नि जज्ञिरे ।",
          "begin": 0.0,
          "end": 7.479
        },
        {
          "text": "छन्दां᳚सि जज्ञिरे॒ तस्मा॒द्यजु॒स्तस्मा᳚दजायत ॥",
          "begin": 7.479,
          "end": 13.2
        }
      ]
    },
    {
      "id": "10.90.10",
      "mandala": 10,
      "sukta": 90,
      "rik": 10,
      "padas": [
        {
          "text": "तस्मा॒दश्वा᳚ अजायन्त॒ ये के चो᳚भ॒याद᳚तः ।",
          "begin": 0.0,
          "end": 6.171
        },
        {
          "text": "गावो᳚ ह जज्ञिरे॒ तस्मा॒त्तस्मा᳚ज्जा॒ता अ᳚जा॒वयः᳚ ॥",
          "begin": 6.171,
          "end": 13.24
        }
      ]
    },
    {
      "id": "10.90.11",
      "mandala": 10,
      "sukta": 90,
      "rik": 11,
      "padas": [
        {
          "text": "यत्पुरु᳚षं॒ व्यद᳚धुः कति॒धा व्य᳚कल्पयन् ।",
          "begin": 0.0,
          "end": 5.566
        },
        {
          "text": "मुखं॒ किम᳚स्य॒ कौ बा॒हू का ऊ॒रू पादा᳚ उच्येते ॥",
          "begin": 5.566,
          "end": 11.16
        }
      ]
    },
    {
      "id": "10.90.12",
      "mandala": 10,
      "sukta": 90,
      "rik": 12,
      "padas": [
        {
          "text": "ब्रा॒ह्म॒णो᳚॑स्य॒ मुख᳚मासीद्बा॒हू रा᳚ज॒न्य᳚ः कृ॒तः ।",
          "begin": 0.0,
          "end": 7.19
        },
        {
          "text": "ऊ॒रू तद᳚स्य॒ यद्वैश्य᳚ः प॒द्भ्यां शू॒द्रो अ᳚जायत ॥",
          "begin": 7.19,
          "end": 13.16
        }
      ]
    },
    {
      "id": "10.90.13",
      "mandala": 10,
      "sukta": 90,
      "rik": 13,
      "padas": [
        {
          "text": "च॒न्द्रमा॒ मन᳚सो जा॒तश्चक्षो॒ः सूर्यो᳚ अजायत ।",
          "begin": 0.0,
          "end": 6.964
        },
        {
          "text": "मुखा॒दिन्द्र᳚श्चा॒ग्निश्च᳚ प्रा॒णाद्वा॒युर᳚जायत ॥",
          "begin": 6.964,
          "end": 12.2
        }
      ]
    },
    {
      "id": "10.90.14",
      "mandala": 10,
      "sukta": 90,
      "rik": 14,
      "padas": [
        {
          "text": "नाभ्या᳚ आसीद॒न्तरि᳚क्षं शी॒र्ष्णो द्यौः सम᳚वर्तत ।",
          "begin": 0.0,
          "end": 7.633
        },
        {
          "text": "प॒द्भ्यां भूमि॒र्दिश॒ः श्रोत्रा॒त्तथा᳚ लो॒काँ अ᳚कल्पयन् ॥",
          "begin": 7.633,
          "end": 14.56
        }
      ]
    },
    {
      "id": "10.90.15",
      "mandala": 10,
      "sukta": 90,
      "rik": 15,
      "padas": [
        {
          "text": "स॒प्तास्या᳚सन्परि॒धय॒स्त्रिः स॒प्त स॒मिधः᳚ कृ॒ताः ।",
          "begin": 0.0,
          "end": 6.322
        },
        {
          "text": "दे॒वा यद्य॒ज्ञं त᳚न्वा॒ना अब᳚ध्न॒न्पुरु᳚षं प॒शुम् ॥",
          "begin": 6.322,
          "end": 12.64
        }
      ]
    },
    {
      "id": "10.90.16",
      "mandala": 10,
      "sukta": 90,
      "rik": 16,
      "padas": [
        {
          "text": "य॒ज्ञेन᳚ य॒ज्ञम᳚यजन्त दे॒वास्तानि॒ धर्मा᳚णि प्रथ॒मान्या᳚सन् ।",
          "begin": 0.0,
          "end": 8.245
        },
        {
          "text": "ते ह॒ नाकं᳚ महि॒मानः᳚ सचन्त॒ यत्र॒ पूर्वे᳚ सा॒ध्याः सन्ति᳚ दे॒वाः ॥",
          "begin": 8.245,
          "end": 17.16
        }
      ]
    }
  ]
}