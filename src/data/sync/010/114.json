{
  "mandala": 10,
  "sukta": 114,
  "verses": [
    {
      "id": "10.114.1",
      "mandala": 10,
      "sukta": 114,
      "rik": 1,
      "padas": [
        {
          "text": "घ॒र्मा सम᳚न्ता त्रि॒वृतं॒ व्या᳚पतु॒स्तयो॒र्जुष्टिं᳚ मात॒रिश्वा᳚ जगाम ।",
          "begin": 0.0,
          "end": 7.21
        },
        {
          "text": "दि॒वस्पयो॒ दिधि᳚षाणा अवेषन्वि॒दुर्दे॒वाः स॒हसा᳚मानम॒र्कम् ॥",
          "begin": 7.21,
          "end": 18.2
        }
      ]
    },
    {
      "id": "10.114.2",
      "mandala": 10,
      "sukta": 114,
      "rik": 2,
      "padas": [
        {
          "text": "ति॒स्रो दे॒ष्ट्राय॒ निरृ᳚ती॒रुपा᳚सते दीर्घ॒श्रुतो॒ वि हि जा॒नन्ति॒ वह्न᳚यः ।",
          "begin": 0.0,
          "end": 7.916
        },
        {
          "text": "तासां॒ नि चि᳚क्युः क॒वयो᳚ नि॒दानं॒ परे᳚षु॒ या गुह्ये᳚षु व्र॒तेषु᳚ ॥",
          "begin": 7.916,
          "end": 15.12
        }
      ]
    },
    {
      "id": "10.114.3",
      "mandala": 10,
      "sukta": 114,
      "rik": 3,
      "padas": [
        {
          "text": "चतु᳚ष्कपर्दा युव॒तिः सु॒पेशा᳚ घृ॒तप्र᳚तीका व॒युना᳚नि वस्ते ।",
          "begin": 0.0,
          "end": 7.403
        },
        {
          "text": "तस्यां᳚ सुप॒र्णा वृष᳚णा॒ नि षे᳚दतु॒र्यत्र᳚ दे॒वा द᳚धि॒रे भा᳚ग॒धेय᳚म् ॥",
          "begin": 7.403,
          "end": 14.68
        }
      ]
    },
    {
      "id": "10.114.4",
      "mandala": 10,
      "sukta": 114,
      "rik": 4,
      "padas": [
        {
          "text": "एकः᳚ सुप॒र्णः स स᳚मु॒द्रमा वि᳚वेश॒ स इ॒दं विश्वं॒ भुव᳚नं॒ वि च᳚ष्टे ।",
          "begin": 0.0,
          "end": 7.039
        },
        {
          "text": "तं पाके᳚न॒ मन᳚सापश्य॒मन्ति᳚त॒स्तं मा॒ता रे᳚ळ्हि॒ स उ᳚ रेळ्हि मा॒तर᳚म् ॥",
          "begin": 7.039,
          "end": 14.68
        }
      ]
    },
    {
      "id": "10.114.5",
      "mandala": 10,
      "sukta": 114,
      "rik": 5,
      "padas": [
        {
          "text": "सु॒प॒र्णं विप्रा᳚ः क॒वयो॒ वचो᳚भि॒रेकं॒ सन्तं᳚ बहु॒धा क᳚ल्पयन्ति ।",
          "begin": 0.0,
          "end": 8.317
        },
        {
          "text": "छन्दां᳚सि च॒ दध᳚तो अध्व॒रेषु॒ ग्रहा॒न्त्सोम᳚स्य मिमते॒ द्वाद᳚श ॥",
          "begin": 8.317,
          "end": 15.0
        }
      ]
    },
    {
      "id": "10.114.6",
      "mandala": 10,
      "sukta": 114,
      "rik": 6,
      "padas": [
        {
          "text": "ष॒ट्त्रिं॒शाँश्च᳚ च॒तुरः᳚ क॒ल्पय᳚न्त॒श्छन्दां᳚सि च॒ दध᳚त आद्वाद॒शम् ।",
          "begin": 0.0,
          "end": 7.188
        },
        {
          "text": "य॒ज्ञं वि॒माय᳚ क॒वयो᳚ मनी॒ष ऋ᳚क्सा॒माभ्यां॒ प्र रथं᳚ वर्तयन्ति ॥",
          "begin": 7.188,
          "end": 14.48
        }
      ]
    },
    {
      "id": "10.114.7",
      "mandala": 10,
      "sukta": 114,
      "rik": 7,
      "padas": [
        {
          "text": "चतु᳚र्दशा॒न्ये म᳚हि॒मानो᳚ अस्य॒ तं धीरा᳚ वा॒चा प्र ण᳚यन्ति स॒प्त ।",
          "begin": 0.0,
          "end": 6.917
        },
        {
          "text": "आप्ना᳚नं ती॒र्थं क इ॒ह प्र वो᳚च॒द्येन᳚ प॒था प्र॒पिब᳚न्ते सु॒तस्य᳚ ॥",
          "begin": 6.917,
          "end": 15.44
        }
      ]
    },
    {
      "id": "10.114.8",
      "mandala": 10,
      "sukta": 114,
      "rik": 8,
      "padas": [
        {
          "text": "स॒ह॒स्र॒धा प᳚ञ्चद॒शान्यु॒क्था याव॒द्द्यावा᳚पृथि॒वी ताव॒दित्तत् ।",
          "begin": 0.0,
          "end": 7.677
        },
        {
          "text": "स॒ह॒स्र॒धा म᳚हि॒मानः᳚ स॒हस्रं॒ याव॒द्ब्रह्म॒ विष्ठि᳚तं॒ ताव᳚ती॒ वाक् ॥",
          "begin": 7.677,
          "end": 13.96
        }
      ]
    },
    {
      "id": "10.114.9",
      "mandala": 10,
      "sukta": 114,
      "rik": 9,
      "padas": [
        {
          "text": "कश्छन्द᳚सां॒ योग॒मा वे᳚द॒ धीर॒ः को धिष्ण्यां॒ प्रति॒ वाचं᳚ पपाद ।",
          "begin": 0.0,
          "end": 7.619
        },
        {
          "text": "कमृ॒त्विजा᳚मष्ट॒मं शूर᳚माहु॒र्हरी॒ इन्द्र᳚स्य॒ नि चि᳚काय॒ कः स्वि᳚त् ॥",
          "begin": 7.619,
          "end": 14.12
        }
      ]
    },
    {
      "id": "10.114.10",
      "mandala": 10,
      "sukta": 114,
      "rik": 10,
      "padas": [
        {
          "text": "भूम्या॒ अन्तं॒ पर्येके᳚ चरन्ति॒ रथ᳚स्य धू॒र्षु यु॒क्तासो᳚ अस्थुः ।",
          "begin": 0.0,
          "end": 8.837
        },
        {
          "text": "श्रम᳚स्य दा॒यं वि भ᳚जन्त्येभ्यो य॒दा य॒मो भव᳚ति ह॒र्म्ये हि॒तः ॥",
          "begin": 8.837,
          "end": 17.68
        }
      ]
    }
  ]
}