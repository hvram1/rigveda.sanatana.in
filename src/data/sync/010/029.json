{
  "mandala": 10,
  "sukta": 29,
  "verses": [
    {
      "id": "10.29.1",
      "mandala": 10,
      "sukta": 29,
      "rik": 1,
      "padas": [
        {
          "text": "वने॒ न वा॒ यो न्य᳚धायि चा॒कञ्छुचि᳚र्वां॒ स्तोमो᳚ भुरणावजीगः ।",
          "begin": 0.0,
          "end": 8.42
        },
        {
          "text": "यस्येदिन्द्र᳚ः पुरु॒दिने᳚षु॒ होता᳚ नृ॒णां नर्यो॒ नृत᳚मः क्ष॒पावा᳚न् ॥",
          "begin": 8.42,
          "end": 15.56
        }
      ]
    },
    {
      "id": "10.29.2",
      "mandala": 10,
      "sukta": 29,
      "rik": 2,
      "padas": [
        {
          "text": "प्र ते᳚ अ॒स्या उ॒षस॒ः प्राप᳚रस्या नृ॒तौ स्या᳚म॒ नृत᳚मस्य नृ॒णाम् ।",
          "begin": 0.0,
          "end": 7.493
        },
        {
          "text": "अनु᳚ त्रि॒शोकः᳚ श॒तमाव᳚ह॒न्नॄन्कुत्से᳚न॒ रथो॒ यो अस᳚त्सस॒वान् ॥",
          "begin": 7.493,
          "end": 14.6
        }
      ]
    },
    {
      "id": "10.29.3",
      "mandala": 10,
      "sukta": 29,
      "rik": 3,
      "padas": [
        {
          "text": "कस्ते॒ मद᳚ इन्द्र॒ रन्त्यो᳚ भू॒द्दुरो॒ गिरो᳚ अ॒भ्यु१॒᳚ग्रो वि धा᳚व ।",
          "begin": 0.0,
          "end": 3.169
        },
        {
          "text": "कद्वाहो᳚ अ॒र्वागुप᳚ मा मनी॒षा आ त्वा᳚ शक्यामुप॒मं राधो॒ अन्नै᳚ः ॥",
          "begin": 3.169,
          "end": 16.68
        }
      ]
    },
    {
      "id": "10.29.4",
      "mandala": 10,
      "sukta": 29,
      "rik": 4,
      "padas": [
        {
          "text": "कदु᳚ द्यु॒म्नमि᳚न्द्र॒ त्वाव᳚तो॒ नॄन्कया᳚ धि॒या क᳚रसे॒ कन्न॒ आग᳚न् ।",
          "begin": 0.0,
          "end": 8.155
        },
        {
          "text": "मि॒त्रो न स॒त्य उ᳚रुगाय भृ॒त्या अन्ने᳚ समस्य॒ यदस᳚न्मनी॒षाः ॥",
          "begin": 8.155,
          "end": 14.88
        }
      ]
    },
    {
      "id": "10.29.5",
      "mandala": 10,
      "sukta": 29,
      "rik": 5,
      "padas": [
        {
          "text": "प्रेर᳚य॒ सूरो॒ अर्थं॒ न पा॒रं ये अ᳚स्य॒ कामं᳚ जनि॒धा इ᳚व॒ ग्मन् ।",
          "begin": 0.0,
          "end": 6.089
        },
        {
          "text": "गिर᳚श्च॒ ये ते᳚ तुविजात पू॒र्वीर्नर᳚ इन्द्र प्रति॒शिक्ष॒न्त्यन्नै᳚ः ॥",
          "begin": 6.089,
          "end": 15.04
        }
      ]
    },
    {
      "id": "10.29.6",
      "mandala": 10,
      "sukta": 29,
      "rik": 6,
      "padas": [
        {
          "text": "मात्रे॒ नु ते॒ सुमि᳚ते इन्द्र पू॒र्वी द्यौर्म॒ज्मना᳚ पृथि॒वी काव्ये᳚न ।",
          "begin": 0.0,
          "end": 7.663
        },
        {
          "text": "वरा᳚य ते घृ॒तव᳚न्तः सु॒तास॒ः स्वाद्म᳚न्भवन्तु पी॒तये॒ मधू᳚नि ॥",
          "begin": 7.663,
          "end": 15.76
        }
      ]
    },
    {
      "id": "10.29.7",
      "mandala": 10,
      "sukta": 29,
      "rik": 7,
      "padas": [
        {
          "text": "आ मध्वो᳚ अस्मा असिच॒न्नम᳚त्र॒मिन्द्रा᳚य पू॒र्णं स हि स॒त्यरा᳚धाः ।",
          "begin": 0.0,
          "end": 9.709
        },
        {
          "text": "स वा᳚वृधे॒ वरि᳚म॒न्ना पृ᳚थि॒व्या अ॒भि क्रत्वा॒ नर्य॒ः पौंस्यै᳚श्च ॥",
          "begin": 9.709,
          "end": 15.88
        }
      ]
    },
    {
      "id": "10.29.8",
      "mandala": 10,
      "sukta": 29,
      "rik": 8,
      "padas": [
        {
          "text": "व्या᳚न॒ळिन्द्र॒ः पृत᳚ना॒ः स्वोजा॒ आस्मै᳚ यतन्ते स॒ख्याय᳚ पू॒र्वीः ।",
          "begin": 0.0,
          "end": 8.947
        },
        {
          "text": "आ स्मा॒ रथं॒ न पृत᳚नासु तिष्ठ॒ यं भ॒द्रया᳚ सुम॒त्या चो॒दया᳚से ॥",
          "begin": 8.947,
          "end": 17.0
        }
      ]
    }
  ]
}