{
  "mandala": 10,
  "sukta": 130,
  "verses": [
    {
      "id": "10.130.1",
      "mandala": 10,
      "sukta": 130,
      "rik": 1,
      "padas": [
        {
          "text": "यो य॒ज्ञो वि॒श्वत॒स्तन्तु᳚भिस्त॒त एक᳚शतं देवक॒र्मेभि॒राय᳚तः ।",
          "begin": 0.0,
          "end": 6.61
        },
        {
          "text": "इ॒मे व᳚यन्ति पि॒तरो॒ य आ᳚य॒युः प्र व॒याप᳚ व॒येत्या᳚सते त॒ते ॥",
          "begin": 6.61,
          "end": 16.04
        }
      ]
    },
    {
      "id": "10.130.2",
      "mandala": 10,
      "sukta": 130,
      "rik": 2,
      "padas": [
        {
          "text": "पुमाँ᳚ एनं तनुत॒ उत्कृ᳚णत्ति॒ पुमा॒न्वि त᳚त्ने॒ अधि॒ नाके᳚ अ॒स्मिन् ।",
          "begin": 0.0,
          "end": 7.468
        },
        {
          "text": "इ॒मे म॒यूखा॒ उप᳚ सेदुरू॒ सद॒ः सामा᳚नि चक्रु॒स्तस᳚रा॒ण्योत᳚वे ॥",
          "begin": 7.468,
          "end": 15.2
        }
      ]
    },
    {
      "id": "10.130.3",
      "mandala": 10,
      "sukta": 130,
      "rik": 3,
      "padas": [
        {
          "text": "कासी᳚त्प्र॒मा प्र᳚ति॒मा किं नि॒दान॒माज्यं॒ किमा᳚सीत्परि॒धिः क आ᳚सीत् ।",
          "begin": 0.0,
          "end": 8.823
        },
        {
          "text": "छन्द॒ः किमा᳚सी॒त्प्रउ᳚गं॒ किमु॒क्थं यद्दे॒वा दे॒वमय᳚जन्त॒ विश्वे᳚ ॥",
          "begin": 8.823,
          "end": 16.08
        }
      ]
    },
    {
      "id": "10.130.4",
      "mandala": 10,
      "sukta": 130,
      "rik": 4,
      "padas": [
        {
          "text": "अ॒ग्नेर्गा᳚य॒त्र्य᳚भवत्स॒युग्वो॒ष्णिह᳚या सवि॒ता सं ब᳚भूव ।",
          "begin": 0.0,
          "end": 7.132
        },
        {
          "text": "अ॒नु॒ष्टुभा॒ सोम᳚ उ॒क्थैर्मह᳚स्वा॒न्बृह॒स्पते᳚र्बृह॒ती वाच᳚मावत् ॥",
          "begin": 7.132,
          "end": 13.84
        }
      ]
    },
    {
      "id": "10.130.5",
      "mandala": 10,
      "sukta": 130,
      "rik": 5,
      "padas": [
        {
          "text": "वि॒राण्मि॒त्रावरु᳚णयोरभि॒श्रीरिन्द्र᳚स्य त्रि॒ष्टुबि॒ह भा॒गो अह्न᳚ः ।",
          "begin": 0.0,
          "end": 7.503
        },
        {
          "text": "विश्वा᳚न्दे॒वाञ्जग॒त्या वि᳚वेश॒ तेन᳚ चाकॢप्र॒ ऋष᳚यो मनु॒ष्या᳚ः ॥",
          "begin": 7.503,
          "end": 14.96
        }
      ]
    },
    {
      "id": "10.130.6",
      "mandala": 10,
      "sukta": 130,
      "rik": 6,
      "padas": [
        {
          "text": "चा॒कॢ॒प्रे तेन॒ ऋष᳚यो मनु॒ष्या᳚ य॒ज्ञे जा॒ते पि॒तरो᳚ नः पुरा॒णे ।",
          "begin": 0.0,
          "end": 7.799
        },
        {
          "text": "पश्य᳚न्मन्ये॒ मन᳚सा॒ चक्ष᳚सा॒ तान्य इ॒मं य॒ज्ञमय᳚जन्त॒ पूर्वे᳚ ॥",
          "begin": 7.799,
          "end": 14.8
        }
      ]
    },
    {
      "id": "10.130.7",
      "mandala": 10,
      "sukta": 130,
      "rik": 7,
      "padas": [
        {
          "text": "स॒हस्तो᳚माः स॒हछ᳚न्दस आ॒वृतः᳚ स॒हप्र᳚मा॒ ऋष᳚यः स॒प्त दैव्या᳚ः ।",
          "begin": 0.0,
          "end": 8.939
        },
        {
          "text": "पूर्वे᳚षां॒ पन्था᳚मनु॒दृश्य॒ धीरा᳚ अ॒न्वाले᳚भिरे र॒थ्यो॒३॒᳚ न र॒श्मीन् ॥",
          "begin": 8.939,
          "end": 22.68
        }
      ]
    }
  ]
}