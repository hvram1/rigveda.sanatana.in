{
  "mandala": 10,
  "sukta": 151,
  "verses": [
    {
      "id": "10.151.1",
      "mandala": 10,
      "sukta": 151,
      "rik": 1,
      "padas": [
        {
          "text": "श्र॒द्धया॒ग्निः समि᳚ध्यते श्र॒द्धया᳚ हूयते ह॒विः ।",
          "begin": 0.0,
          "end": 8.516
        },
        {
          "text": "श्र॒द्धां भग᳚स्य मू॒र्धनि॒ वच॒सा वे᳚दयामसि ॥",
          "begin": 8.516,
          "end": 13.68
        }
      ]
    },
    {
      "id": "10.151.2",
      "mandala": 10,
      "sukta": 151,
      "rik": 2,
      "padas": [
        {
          "text": "प्रि॒यं श्र᳚द्धे॒ दद᳚तः प्रि॒यं श्र᳚द्धे॒ दिदा᳚सतः ।",
          "begin": 0.0,
          "end": 6.447
        },
        {
          "text": "प्रि॒यं भो॒जेषु॒ यज्व᳚स्वि॒दं म᳚ उदि॒तं कृ᳚धि ॥",
          "begin": 6.447,
          "end": 10.52
        }
      ]
    },
    {
      "id": "10.151.3",
      "mandala": 10,
      "sukta": 151,
      "rik": 3,
      "padas": [
        {
          "text": "यथा᳚ दे॒वा असु᳚रेषु श्र॒द्धामु॒ग्रेषु᳚ चक्रि॒रे ।",
          "begin": 0.0,
          "end": 6.684
        },
        {
          "text": "ए॒वं भो॒जेषु॒ यज्व᳚स्व॒स्माक᳚मुदि॒तं कृ᳚धि ॥",
          "begin": 6.684,
          "end": 10.96
        }
      ]
    },
    {
      "id": "10.151.4",
      "mandala": 10,
      "sukta": 151,
      "rik": 4,
      "padas": [
        {
          "text": "श्र॒द्धां दे॒वा यज᳚माना वा॒युगो᳚पा॒ उपा᳚सते ।",
          "begin": 0.0,
          "end": 6.753
        },
        {
          "text": "श्र॒द्धां हृ᳚द॒य्य१॒᳚याकू᳚त्या श्र॒द्धया᳚ विन्दते॒ वसु᳚ ॥",
          "begin": 6.753,
          "end": 13.32
        }
      ]
    },
    {
      "id": "10.151.5",
      "mandala": 10,
      "sukta": 151,
      "rik": 5,
      "padas": [
        {
          "text": "श्र॒द्धां प्रा॒तर्ह᳚वामहे श्र॒द्धां म॒ध्यंदि᳚नं॒ परि᳚ ।",
          "begin": 0.0,
          "end": 6.811
        },
        {
          "text": "श्र॒द्धां सूर्य᳚स्य नि॒म्रुचि॒ श्रद्धे॒ श्रद्धा᳚पये॒ह नः᳚ ॥",
          "begin": 6.811,
          "end": 15.36
        }
      ]
    }
  ]
}