{
  "mandala": 10,
  "sukta": 69,
  "verses": [
    {
      "id": "10.69.1",
      "mandala": 10,
      "sukta": 69,
      "rik": 1,
      "padas": [
        {
          "text": "भ॒द्रा अ॒ग्नेर्व᳚ध्र्य॒श्वस्य᳚ सं॒दृशो᳚ वा॒मी प्रणी᳚तिः सु॒रणा॒ उपे᳚तयः ।",
          "begin": 0.0,
          "end": 10.476
        },
        {
          "text": "यदीं᳚ सुमि॒त्रा विशो॒ अग्र᳚ इ॒न्धते᳚ घृ॒तेनाहु᳚तो जरते॒ दवि᳚द्युतत् ॥",
          "begin": 10.476,
          "end": 18.24
        }
      ]
    },
    {
      "id": "10.69.2",
      "mandala": 10,
      "sukta": 69,
      "rik": 2,
      "padas": [
        {
          "text": "घृ॒तम॒ग्नेर्व᳚ध्र्य॒श्वस्य॒ वर्ध᳚नं घृ॒तमन्नं᳚ घृ॒तम्व᳚स्य॒ मेद᳚नम् ।",
          "begin": 0.0,
          "end": 6.773
        },
        {
          "text": "घृ॒तेनाहु᳚त उर्वि॒या वि प᳚प्रथे॒ सूर्य᳚ इव रोचते स॒र्पिरा᳚सुतिः ॥",
          "begin": 6.773,
          "end": 14.04
        }
      ]
    },
    {
      "id": "10.69.3",
      "mandala": 10,
      "sukta": 69,
      "rik": 3,
      "padas": [
        {
          "text": "यत्ते॒ मनु॒र्यदनी᳚कं सुमि॒त्रः स᳚मी॒धे अ᳚ग्ने॒ तदि॒दं नवी᳚यः ।",
          "begin": 0.0,
          "end": 7.573
        },
        {
          "text": "स रे॒वच्छो᳚च॒ स गिरो᳚ जुषस्व॒ स वाजं᳚ दर्षि॒ स इ॒ह श्रवो᳚ धाः ॥",
          "begin": 7.573,
          "end": 14.52
        }
      ]
    },
    {
      "id": "10.69.4",
      "mandala": 10,
      "sukta": 69,
      "rik": 4,
      "padas": [
        {
          "text": "यं त्वा॒ पूर्व᳚मीळि॒तो व᳚ध्र्य॒श्वः स᳚मी॒धे अ᳚ग्ने॒ स इ॒दं जु᳚षस्व ।",
          "begin": 0.0,
          "end": 7.212
        },
        {
          "text": "स नः᳚ स्ति॒पा उ॒त भ᳚वा तनू॒पा दा॒त्रं र᳚क्षस्व॒ यदि॒दं ते᳚ अ॒स्मे ॥",
          "begin": 7.212,
          "end": 13.36
        }
      ]
    },
    {
      "id": "10.69.5",
      "mandala": 10,
      "sukta": 69,
      "rik": 5,
      "padas": [
        {
          "text": "भवा᳚ द्यु॒म्नी वा᳚ध्र्यश्वो॒त गो॒पा मा त्वा᳚ तारीद॒भिमा᳚ति॒र्जना᳚नाम् ।",
          "begin": 0.0,
          "end": 8.382
        },
        {
          "text": "शूर᳚ इव धृ॒ष्णुश्च्यव᳚नः सुमि॒त्रः प्र नु वो᳚चं॒ वाध्र्य᳚श्वस्य॒ नाम᳚ ॥",
          "begin": 8.382,
          "end": 15.36
        }
      ]
    },
    {
      "id": "10.69.6",
      "mandala": 10,
      "sukta": 69,
      "rik": 6,
      "padas": [
        {
          "text": "सम॒ज्र्या᳚ पर्व॒त्या॒३॒᳚ वसू᳚नि॒ दासा᳚ वृ॒त्राण्यार्या᳚ जिगेथ ।",
          "begin": 0.0,
          "end": 9.814
        },
        {
          "text": "शूर᳚ इव धृ॒ष्णुश्च्यव᳚नो॒ जना᳚नां॒ त्वम᳚ग्ने पृतना॒यूँर॒भि ष्या᳚ः ॥",
          "begin": 9.814,
          "end": 17.0
        }
      ]
    },
    {
      "id": "10.69.7",
      "mandala": 10,
      "sukta": 69,
      "rik": 7,
      "padas": [
        {
          "text": "दी॒र्घत᳚न्तुर्बृ॒हदु᳚क्षा॒यम॒ग्निः स॒हस्र᳚स्तरीः श॒तनी᳚थ॒ ऋभ्वा᳚ ।",
          "begin": 0.0,
          "end": 6.453
        },
        {
          "text": "द्यु॒मान्द्यु॒मत्सु॒ नृभि᳚र्मृ॒ज्यमा᳚नः सुमि॒त्रेषु᳚ दीदयो देव॒यत्सु᳚ ॥",
          "begin": 6.453,
          "end": 14.08
        }
      ]
    },
    {
      "id": "10.69.8",
      "mandala": 10,
      "sukta": 69,
      "rik": 8,
      "padas": [
        {
          "text": "त्वे धे॒नुः सु॒दुघा᳚ जातवेदो॑स॒श्चते᳚व सम॒ना स᳚ब॒र्धुक् ।",
          "begin": 0.0,
          "end": 6.83
        },
        {
          "text": "त्वं नृभि॒र्दक्षि᳚णावद्भिरग्ने सुमि॒त्रेभि᳚रिध्यसे देव॒यद्भि᳚ः ॥",
          "begin": 6.83,
          "end": 12.64
        }
      ]
    },
    {
      "id": "10.69.9",
      "mandala": 10,
      "sukta": 69,
      "rik": 9,
      "padas": [
        {
          "text": "दे॒वाश्चि᳚त्ते अ॒मृता᳚ जातवेदो महि॒मानं᳚ वाध्र्यश्व॒ प्र वो᳚चन् ।",
          "begin": 0.0,
          "end": 8.465
        },
        {
          "text": "यत्स॒म्पृच्छं॒ मानु᳚षी॒र्विश॒ आय॒न्त्वं नृभि᳚रजय॒स्त्वावृ᳚धेभिः ॥",
          "begin": 8.465,
          "end": 14.32
        }
      ]
    },
    {
      "id": "10.69.10",
      "mandala": 10,
      "sukta": 69,
      "rik": 10,
      "padas": [
        {
          "text": "पि॒तेव᳚ पु॒त्रम᳚बिभरु॒पस्थे॒ त्वाम᳚ग्ने वध्र्य॒श्वः स᳚प॒र्यन् ।",
          "begin": 0.0,
          "end": 6.785
        },
        {
          "text": "जु॒षा॒णो अ᳚स्य स॒मिधं᳚ यविष्ठो॒त पूर्वाँ᳚ अवनो॒र्व्राध᳚तश्चित् ॥",
          "begin": 6.785,
          "end": 13.6
        }
      ]
    },
    {
      "id": "10.69.11",
      "mandala": 10,
      "sukta": 69,
      "rik": 11,
      "padas": [
        {
          "text": "शश्व᳚द॒ग्निर्व᳚ध्र्य॒श्वस्य॒ शत्रू॒न्नृभि᳚र्जिगाय सु॒तसो᳚मवद्भिः ।",
          "begin": 0.0,
          "end": 7.249
        },
        {
          "text": "सम᳚नं चिददहश्चित्रभा॒नो॑व॒ व्राध᳚न्तमभिनद्वृ॒धश्चि᳚त् ॥",
          "begin": 7.249,
          "end": 12.72
        }
      ]
    },
    {
      "id": "10.69.12",
      "mandala": 10,
      "sukta": 69,
      "rik": 12,
      "padas": [
        {
          "text": "अ॒यम॒ग्निर्व᳚ध्र्य॒श्वस्य᳚ वृत्र॒हा स᳚न॒कात्प्रेद्धो॒ नम᳚सोपवा॒क्य᳚ः ।",
          "begin": 0.0,
          "end": 7.875
        },
        {
          "text": "स नो॒ अजा᳚मीँरु॒त वा॒ विजा᳚मीन॒भि ति᳚ष्ठ॒ शर्ध᳚तो वाध्र्यश्व ॥",
          "begin": 7.875,
          "end": 15.56
        }
      ]
    }
  ]
}