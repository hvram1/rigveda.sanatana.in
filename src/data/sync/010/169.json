{
  "mandala": 10,
  "sukta": 169,
  "verses": [
    {
      "id": "10.169.1",
      "mandala": 10,
      "sukta": 169,
      "rik": 1,
      "padas": [
        {
          "text": "म॒यो॒भूर्वातो᳚ अ॒भि वा᳚तू॒स्रा ऊर्ज᳚स्वती॒रोष᳚धी॒रा रि᳚शन्ताम् ।",
          "begin": 0.0,
          "end": 9.168
        },
        {
          "text": "पीव᳚स्वतीर्जी॒वध᳚न्याः पिबन्त्वव॒साय᳚ प॒द्वते᳚ रुद्र मृळ ॥",
          "begin": 9.168,
          "end": 16.4
        }
      ]
    },
    {
      "id": "10.169.2",
      "mandala": 10,
      "sukta": 169,
      "rik": 2,
      "padas": [
        {
          "text": "याः सरू᳚पा॒ विरू᳚पा॒ एक᳚रूपा॒ यासा᳚म॒ग्निरिष्ट्या॒ नामा᳚नि॒ वेद᳚ ।",
          "begin": 0.0,
          "end": 8.918
        },
        {
          "text": "या अङ्गि᳚रस॒स्तप᳚से॒ह च॒क्रुस्ताभ्य᳚ः पर्जन्य॒ महि॒ शर्म᳚ यच्छ ॥",
          "begin": 8.918,
          "end": 15.04
        }
      ]
    },
    {
      "id": "10.169.3",
      "mandala": 10,
      "sukta": 169,
      "rik": 3,
      "padas": [
        {
          "text": "या दे॒वेषु᳚ त॒न्व१॒᳚मैर᳚यन्त॒ यासां॒ सोमो॒ विश्वा᳚ रू॒पाणि॒ वेद᳚ ।",
          "begin": 0.0,
          "end": 8.092
        },
        {
          "text": "ता अ॒स्मभ्यं॒ पय᳚सा॒ पिन्व᳚मानाः प्र॒जाव᳚तीरिन्द्र गो॒ष्ठे रि᳚रीहि ॥",
          "begin": 8.092,
          "end": 14.6
        }
      ]
    },
    {
      "id": "10.169.4",
      "mandala": 10,
      "sukta": 169,
      "rik": 4,
      "padas": [
        {
          "text": "प्र॒जाप᳚ति॒र्मह्य᳚मे॒ता ररा᳚णो॒ विश्वै᳚र्दे॒वैः पि॒तृभि᳚ः संविदा॒नः ।",
          "begin": 0.0,
          "end": 8.469
        },
        {
          "text": "शि॒वाः स॒तीरुप᳚ नो गो॒ष्ठमाक॒स्तासां᳚ व॒यं प्र॒जया॒ सं स᳚देम ॥",
          "begin": 8.469,
          "end": 16.92
        }
      ]
    }
  ]
}