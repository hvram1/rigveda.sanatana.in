{
  "mandala": 10,
  "sukta": 10,
  "verses": [
    {
      "id": "10.10.1",
      "mandala": 10,
      "sukta": 10,
      "rik": 1,
      "padas": [
        {
          "text": "ओ चि॒त्सखा᳚यं स॒ख्या व᳚वृत्यां ति॒रः पु॒रू चि᳚दर्ण॒वं ज᳚ग॒न्वान् ।",
          "begin": 0.0,
          "end": 7.963
        },
        {
          "text": "पि॒तुर्नपा᳚त॒मा द᳚धीत वे॒धा अधि॒ क्षमि᳚ प्रत॒रं दीध्या᳚नः ॥",
          "begin": 7.963,
          "end": 14.88
        }
      ]
    },
    {
      "id": "10.10.2",
      "mandala": 10,
      "sukta": 10,
      "rik": 2,
      "padas": [
        {
          "text": "न ते॒ सखा᳚ स॒ख्यं व᳚ष्ट्ये॒तत्सल᳚क्ष्मा॒ यद्विषु᳚रूपा॒ भवा᳚ति ।",
          "begin": 0.0,
          "end": 6.223
        },
        {
          "text": "म॒हस्पु॒त्रासो॒ असु᳚रस्य वी॒रा दि॒वो ध॒र्तार᳚ उर्वि॒या परि᳚ ख्यन् ॥",
          "begin": 6.223,
          "end": 12.8
        }
      ]
    },
    {
      "id": "10.10.3",
      "mandala": 10,
      "sukta": 10,
      "rik": 3,
      "padas": [
        {
          "text": "उ॒शन्ति᳚ घा॒ ते अ॒मृता᳚स ए॒तदेक᳚स्य चित्त्य॒जसं॒ मर्त्य᳚स्य ।",
          "begin": 0.0,
          "end": 5.947
        },
        {
          "text": "नि ते॒ मनो॒ मन᳚सि धाय्य॒स्मे जन्यु॒ः पति᳚स्त॒न्व१॒᳚मा वि᳚विश्याः ॥",
          "begin": 5.947,
          "end": 12.8
        }
      ]
    },
    {
      "id": "10.10.4",
      "mandala": 10,
      "sukta": 10,
      "rik": 4,
      "padas": [
        {
          "text": "न यत्पु॒रा च᳚कृ॒मा कद्ध᳚ नू॒नमृ॒ता वद᳚न्तो॒ अनृ᳚तं रपेम ।",
          "begin": 0.0,
          "end": 6.822
        },
        {
          "text": "ग॒न्ध॒र्वो अ॒प्स्वप्या᳚ च॒ योषा॒ सा नो॒ नाभि᳚ः पर॒मं जा॒मि तन्नौ᳚ ॥",
          "begin": 6.822,
          "end": 13.24
        }
      ]
    },
    {
      "id": "10.10.5",
      "mandala": 10,
      "sukta": 10,
      "rik": 5,
      "padas": [
        {
          "text": "गर्भे॒ नु नौ᳚ जनि॒ता दम्प᳚ती कर्दे॒वस्त्वष्टा᳚ सवि॒ता वि॒श्वरू᳚पः ।",
          "begin": 0.0,
          "end": 7.709
        },
        {
          "text": "नकि᳚रस्य॒ प्र मि᳚नन्ति व्र॒तानि॒ वेद᳚ नाव॒स्य पृ᳚थि॒वी उ॒त द्यौः ॥",
          "begin": 7.709,
          "end": 13.32
        }
      ]
    },
    {
      "id": "10.10.6",
      "mandala": 10,
      "sukta": 10,
      "rik": 6,
      "padas": [
        {
          "text": "को अ॒स्य वे᳚द प्रथ॒मस्याह्न॒ः क ईं᳚ ददर्श॒ क इ॒ह प्र वो᳚चत् ।",
          "begin": 0.0,
          "end": 7.246
        },
        {
          "text": "बृ॒हन्मि॒त्रस्य॒ वरु᳚णस्य॒ धाम॒ कदु᳚ ब्रव आहनो॒ वीच्या॒ नॄन् ॥",
          "begin": 7.246,
          "end": 13.12
        }
      ]
    },
    {
      "id": "10.10.7",
      "mandala": 10,
      "sukta": 10,
      "rik": 7,
      "padas": [
        {
          "text": "य॒मस्य᳚ मा य॒म्यं१॒᳚ काम॒ आग᳚न्त्समा॒ने योनौ᳚ सह॒शेय्या᳚य ।",
          "begin": 0.0,
          "end": 8.137
        },
        {
          "text": "जा॒येव॒ पत्ये᳚ त॒न्वं᳚ रिरिच्यां॒ वि चि᳚द्वृहेव॒ रथ्ये᳚व च॒क्रा ॥",
          "begin": 8.137,
          "end": 14.96
        }
      ]
    },
    {
      "id": "10.10.8",
      "mandala": 10,
      "sukta": 10,
      "rik": 8,
      "padas": [
        {
          "text": "न ति᳚ष्ठन्ति॒ न नि मि᳚षन्त्ये॒ते दे॒वानां॒ स्पश᳚ इ॒ह ये चर᳚न्ति ।",
          "begin": 0.0,
          "end": 5.983
        },
        {
          "text": "अ॒न्येन॒ मदा᳚हनो याहि॒ तूयं॒ तेन॒ वि वृ᳚ह॒ रथ्ये᳚व च॒क्रा ॥",
          "begin": 5.983,
          "end": 13.0
        }
      ]
    },
    {
      "id": "10.10.9",
      "mandala": 10,
      "sukta": 10,
      "rik": 9,
      "padas": [
        {
          "text": "रात्री᳚भिरस्मा॒ अह᳚भिर्दशस्ये॒त्सूर्य᳚स्य॒ चक्षु॒र्मुहु॒रुन्मि᳚मीयात् ।",
          "begin": 0.0,
          "end": 7.473
        },
        {
          "text": "दि॒वा पृ᳚थि॒व्या मि᳚थु॒ना सब᳚न्धू य॒मीर्य॒मस्य᳚ बिभृया॒दजा᳚मि ॥",
          "begin": 7.473,
          "end": 14.44
        }
      ]
    },
    {
      "id": "10.10.10",
      "mandala": 10,
      "sukta": 10,
      "rik": 10,
      "padas": [
        {
          "text": "आ घा॒ ता ग᳚च्छा॒नुत्त᳚रा यु॒गानि॒ यत्र᳚ जा॒मयः᳚ कृ॒णव॒न्नजा᳚मि ।",
          "begin": 0.0,
          "end": 6.482
        },
        {
          "text": "उप᳚ बर्बृहि वृष॒भाय᳚ बा॒हुम॒न्यमि᳚च्छस्व सुभगे॒ पतिं॒ मत् ॥",
          "begin": 6.482,
          "end": 12.6
        }
      ]
    },
    {
      "id": "10.10.11",
      "mandala": 10,
      "sukta": 10,
      "rik": 11,
      "padas": [
        {
          "text": "किं भ्राता᳚स॒द्यद᳚ना॒थं भवा᳚ति॒ किमु॒ स्वसा॒ यन्निरृ᳚तिर्नि॒गच्छा᳚त् ।",
          "begin": 0.0,
          "end": 8.651
        },
        {
          "text": "काम᳚मूता ब॒ह्वे॒३॒᳚तद्र᳚पामि त॒न्वा᳚ मे त॒न्वं१॒᳚ सं पि᳚पृग्धि ॥",
          "begin": 8.651,
          "end": 16.96
        }
      ]
    },
    {
      "id": "10.10.12",
      "mandala": 10,
      "sukta": 10,
      "rik": 12,
      "padas": [
        {
          "text": "न वा उ᳚ ते त॒न्वा᳚ त॒न्वं१॒᳚ सं प᳚पृच्यां पा॒पमा᳚हु॒र्यः स्वसा᳚रं नि॒गच्छा᳚त् ।",
          "begin": 0.0,
          "end": 9.382
        },
        {
          "text": "अ॒न्येन॒ मत्प्र॒मुदः᳚ कल्पयस्व॒ न ते॒ भ्राता᳚ सुभगे वष्ट्ये॒तत् ॥",
          "begin": 9.382,
          "end": 16.44
        }
      ]
    },
    {
      "id": "10.10.13",
      "mandala": 10,
      "sukta": 10,
      "rik": 13,
      "padas": [
        {
          "text": "ब॒तो ब᳚तासि यम॒ नैव ते॒ मनो॒ हृद᳚यं चाविदाम ।",
          "begin": 0.0,
          "end": 5.706
        },
        {
          "text": "अ॒न्या किल॒ त्वां क॒क्ष्ये᳚व यु॒क्तं परि᳚ ष्वजाते॒ लिबु᳚जेव वृ॒क्षम् ॥",
          "begin": 5.706,
          "end": 11.88
        }
      ]
    },
    {
      "id": "10.10.14",
      "mandala": 10,
      "sukta": 10,
      "rik": 14,
      "padas": [
        {
          "text": "अ॒न्यमू॒ षु त्वं य᳚म्य॒न्य उ॒ त्वां परि᳚ ष्वजाते॒ लिबु᳚जेव वृ॒क्षम् ।",
          "begin": 0.0,
          "end": 6.821
        },
        {
          "text": "तस्य᳚ वा॒ त्वं मन᳚ इ॒च्छा स वा॒ तवाधा᳚ कृणुष्व सं॒विदं॒ सुभ᳚द्राम् ॥",
          "begin": 6.821,
          "end": 15.64
        }
      ]
    }
  ]
}