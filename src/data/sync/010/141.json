{
  "mandala": 10,
  "sukta": 141,
  "verses": [
    {
      "id": "10.141.1",
      "mandala": 10,
      "sukta": 141,
      "rik": 1,
      "padas": [
        {
          "text": "अग्ने॒ अच्छा᳚ वदे॒ह नः᳚ प्र॒त्यङ्न᳚ः सु॒मना᳚ भव ।",
          "begin": 0.0,
          "end": 6.694
        },
        {
          "text": "प्र नो᳚ यच्छ विशस्पते धन॒दा अ᳚सि न॒स्त्वम् ॥",
          "begin": 6.694,
          "end": 11.92
        }
      ]
    },
    {
      "id": "10.141.2",
      "mandala": 10,
      "sukta": 141,
      "rik": 2,
      "padas": [
        {
          "text": "प्र नो᳚ यच्छत्वर्य॒मा प्र भग॒ः प्र बृह॒स्पति᳚ः ।",
          "begin": 0.0,
          "end": 5.945
        },
        {
          "text": "प्र दे॒वाः प्रोत सू॒नृता᳚ रा॒यो दे॒वी द᳚दातु नः ॥",
          "begin": 5.945,
          "end": 11.56
        }
      ]
    },
    {
      "id": "10.141.3",
      "mandala": 10,
      "sukta": 141,
      "rik": 3,
      "padas": [
        {
          "text": "सोमं॒ राजा᳚न॒मव᳚से॒॑ग्निं गी॒र्भिर्ह᳚वामहे ।",
          "begin": 0.0,
          "end": 6.236
        },
        {
          "text": "आ॒दि॒त्यान्विष्णुं॒ सूर्यं᳚ ब्र॒ह्माणं᳚ च॒ बृह॒स्पति᳚म् ॥",
          "begin": 6.236,
          "end": 11.88
        }
      ]
    },
    {
      "id": "10.141.4",
      "mandala": 10,
      "sukta": 141,
      "rik": 4,
      "padas": [
        {
          "text": "इ॒न्द्र॒वा॒यू बृह॒स्पतिं᳚ सु॒हवे॒ह ह᳚वामहे ।",
          "begin": 0.0,
          "end": 5.427
        },
        {
          "text": "यथा᳚ न॒ः सर्व॒ इज्जन॒ः संग᳚त्यां सु॒मना॒ अस᳚त् ॥",
          "begin": 5.427,
          "end": 10.72
        }
      ]
    },
    {
      "id": "10.141.5",
      "mandala": 10,
      "sukta": 141,
      "rik": 5,
      "padas": [
        {
          "text": "अ॒र्य॒मणं॒ बृह॒स्पति॒मिन्द्रं॒ दाना᳚य चोदय ।",
          "begin": 0.0,
          "end": 5.653
        },
        {
          "text": "वातं॒ विष्णुं॒ सर᳚स्वतीं सवि॒तारं᳚ च वा॒जिन᳚म् ॥",
          "begin": 5.653,
          "end": 10.84
        }
      ]
    },
    {
      "id": "10.141.6",
      "mandala": 10,
      "sukta": 141,
      "rik": 6,
      "padas": [
        {
          "text": "त्वं नो᳚ अग्ने अ॒ग्निभि॒र्ब्रह्म᳚ य॒ज्ञं च᳚ वर्धय ।",
          "begin": 0.0,
          "end": 6.415
        },
        {
          "text": "त्वं नो᳚ दे॒वता᳚तये रा॒यो दाना᳚य चोदय ॥",
          "begin": 6.415,
          "end": 13.28
        }
      ]
    }
  ]
}