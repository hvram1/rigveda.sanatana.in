{
  "mandala": 10,
  "sukta": 18,
  "verses": [
    {
      "id": "10.18.1",
      "mandala": 10,
      "sukta": 18,
      "rik": 1,
      "padas": [
        {
          "text": "परं᳚ मृत्यो॒ अनु॒ परे᳚हि॒ पन्थां॒ यस्ते॒ स्व इत᳚रो देव॒याना᳚त् ।",
          "begin": 0.0,
          "end": 8.93
        },
        {
          "text": "चक्षु᳚ष्मते शृण्व॒ते ते᳚ ब्रवीमि॒ मा नः᳚ प्र॒जां री᳚रिषो॒ मोत वी॒रान् ॥",
          "begin": 8.93,
          "end": 16.48
        }
      ]
    },
    {
      "id": "10.18.2",
      "mandala": 10,
      "sukta": 18,
      "rik": 2,
      "padas": [
        {
          "text": "मृ॒त्योः प॒दं यो॒पय᳚न्तो॒ यदैत॒ द्राघी᳚य॒ आयु᳚ः प्रत॒रं दधा᳚नाः ।",
          "begin": 0.0,
          "end": 7.864
        },
        {
          "text": "आ॒प्याय᳚मानाः प्र॒जया॒ धने᳚न शु॒द्धाः पू॒ता भ᳚वत यज्ञियासः ॥",
          "begin": 7.864,
          "end": 15.36
        }
      ]
    },
    {
      "id": "10.18.3",
      "mandala": 10,
      "sukta": 18,
      "rik": 3,
      "padas": [
        {
          "text": "इ॒मे जी॒वा वि मृ॒तैराव᳚वृत्र॒न्नभू᳚द्भ॒द्रा दे॒वहू᳚तिर्नो अ॒द्य ।",
          "begin": 0.0,
          "end": 8.864
        },
        {
          "text": "प्राञ्चो᳚ अगाम नृ॒तये॒ हसा᳚य॒ द्राघी᳚य॒ आयु᳚ः प्रत॒रं दधा᳚नाः ॥",
          "begin": 8.864,
          "end": 15.92
        }
      ]
    },
    {
      "id": "10.18.4",
      "mandala": 10,
      "sukta": 18,
      "rik": 4,
      "padas": [
        {
          "text": "इ॒मं जी॒वेभ्य᳚ः परि॒धिं द᳚धामि॒ मैषां॒ नु गा॒दप᳚रो॒ अर्थ᳚मे॒तम् ।",
          "begin": 0.0,
          "end": 6.719
        },
        {
          "text": "श॒तं जी᳚वन्तु श॒रदः᳚ पुरू॒चीर॒न्तर्मृ॒त्युं द᳚धतां॒ पर्व᳚तेन ॥",
          "begin": 6.719,
          "end": 13.52
        }
      ]
    },
    {
      "id": "10.18.5",
      "mandala": 10,
      "sukta": 18,
      "rik": 5,
      "padas": [
        {
          "text": "यथाहा᳚न्यनुपू॒र्वं भव᳚न्ति॒ यथ᳚ ऋ॒तव᳚ ऋ॒तुभि॒र्यन्ति᳚ सा॒धु ।",
          "begin": 0.0,
          "end": 7.306
        },
        {
          "text": "यथा॒ न पूर्व॒मप᳚रो॒ जहा᳚त्ये॒वा धा᳚त॒रायूं᳚षि कल्पयैषाम् ॥",
          "begin": 7.306,
          "end": 14.2
        }
      ]
    },
    {
      "id": "10.18.6",
      "mandala": 10,
      "sukta": 18,
      "rik": 6,
      "padas": [
        {
          "text": "आ रो᳚ह॒तायु᳚र्ज॒रसं᳚ वृणा॒ना अ᳚नुपू॒र्वं यत᳚माना॒ यति॒ ष्ठ ।",
          "begin": 0.0,
          "end": 7.493
        },
        {
          "text": "इ॒ह त्वष्टा᳚ सु॒जनि᳚मा स॒जोषा᳚ दी॒र्घमायु᳚ः करति जी॒वसे᳚ वः ॥",
          "begin": 7.493,
          "end": 15.12
        }
      ]
    },
    {
      "id": "10.18.7",
      "mandala": 10,
      "sukta": 18,
      "rik": 7,
      "padas": [
        {
          "text": "इ॒मा नारी᳚रविध॒वाः सु॒पत्नी॒राञ्ज᳚नेन स॒र्पिषा॒ सं वि᳚शन्तु ।",
          "begin": 0.0,
          "end": 7.798
        },
        {
          "text": "अ॒न॒श्रवो᳚॑नमी॒वाः सु॒रत्ना॒ आ रो᳚हन्तु॒ जन᳚यो॒ योनि॒मग्रे᳚ ॥",
          "begin": 7.798,
          "end": 14.52
        }
      ]
    },
    {
      "id": "10.18.8",
      "mandala": 10,
      "sukta": 18,
      "rik": 8,
      "padas": [
        {
          "text": "उदी᳚र्ष्व नार्य॒भि जी᳚वलो॒कं ग॒तासु᳚मे॒तमुप᳚ शेष॒ एहि᳚ ।",
          "begin": 0.0,
          "end": 7.266
        },
        {
          "text": "ह॒स्त॒ग्रा॒भस्य᳚ दिधि॒षोस्तवे॒दं पत्यु᳚र्जनि॒त्वम॒भि सं ब᳚भूथ ॥",
          "begin": 7.266,
          "end": 13.0
        }
      ]
    },
    {
      "id": "10.18.9",
      "mandala": 10,
      "sukta": 18,
      "rik": 9,
      "padas": [
        {
          "text": "धनु॒र्हस्ता᳚दा॒ददा᳚नो मृ॒तस्या॒स्मे क्ष॒त्राय॒ वर्च᳚से॒ बला᳚य ।",
          "begin": 0.0,
          "end": 6.881
        },
        {
          "text": "अत्रै॒व त्वमि॒ह व॒यं सु॒वीरा॒ विश्वा॒ः स्पृधो᳚ अ॒भिमा᳚तीर्जयेम ॥",
          "begin": 6.881,
          "end": 15.0
        }
      ]
    },
    {
      "id": "10.18.10",
      "mandala": 10,
      "sukta": 18,
      "rik": 10,
      "padas": [
        {
          "text": "उप᳚ सर्प मा॒तरं॒ भूमि᳚मे॒तामु᳚रु॒व्यच᳚सं पृथि॒वीं सु॒शेवा᳚म् ।",
          "begin": 0.0,
          "end": 6.474
        },
        {
          "text": "ऊर्ण᳚म्रदा युव॒तिर्दक्षि᳚णावत ए॒षा त्वा᳚ पातु॒ निरृ᳚तेरु॒पस्था᳚त् ॥",
          "begin": 6.474,
          "end": 14.6
        }
      ]
    },
    {
      "id": "10.18.11",
      "mandala": 10,
      "sukta": 18,
      "rik": 11,
      "padas": [
        {
          "text": "उच्छ्व᳚ञ्चस्व पृथिवि॒ मा नि बा᳚धथाः सूपाय॒नास्मै᳚ भव सूपवञ्च॒ना ।",
          "begin": 0.0,
          "end": 8.185
        },
        {
          "text": "मा॒ता पु॒त्रं यथा᳚ सि॒चाभ्ये᳚नं भूम ऊर्णुहि ॥",
          "begin": 8.185,
          "end": 14.2
        }
      ]
    },
    {
      "id": "10.18.12",
      "mandala": 10,
      "sukta": 18,
      "rik": 12,
      "padas": [
        {
          "text": "उ॒च्छ्वञ्च᳚माना पृथि॒वी सु ति᳚ष्ठतु स॒हस्रं॒ मित॒ उप॒ हि श्रय᳚न्ताम् ।",
          "begin": 0.0,
          "end": 6.341
        },
        {
          "text": "ते गृ॒हासो᳚ घृत॒श्चुतो᳚ भवन्तु वि॒श्वाहा᳚स्मै शर॒णाः स॒न्त्वत्र᳚ ॥",
          "begin": 6.341,
          "end": 13.96
        }
      ]
    },
    {
      "id": "10.18.13",
      "mandala": 10,
      "sukta": 18,
      "rik": 13,
      "padas": [
        {
          "text": "उत्ते᳚ स्तभ्नामि पृथि॒वीं त्वत्परी॒मं लो॒गं नि॒दध॒न्मो अ॒हं रि᳚षम् ।",
          "begin": 0.0,
          "end": 8.088
        },
        {
          "text": "ए॒तां स्थूणां᳚ पि॒तरो᳚ धारयन्तु॒ ते॑त्रा᳚ य॒मः साद᳚ना ते मिनोतु ॥",
          "begin": 8.088,
          "end": 15.56
        }
      ]
    },
    {
      "id": "10.18.14",
      "mandala": 10,
      "sukta": 18,
      "rik": 14,
      "padas": [
        {
          "text": "प्र॒ती॒चीने॒ मामह॒नीष्वा᳚ः प॒र्णमि॒वा द᳚धुः ।",
          "begin": 0.0,
          "end": 6.728
        },
        {
          "text": "प्र॒तीचीं᳚ जग्रभा॒ वाच॒मश्वं᳚ रश॒नया᳚ यथा ॥",
          "begin": 6.728,
          "end": 14.68
        }
      ]
    }
  ]
}