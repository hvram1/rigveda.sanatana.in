{
  "mandala": 10,
  "sukta": 129,
  "verses": [
    {
      "id": "10.129.1",
      "mandala": 10,
      "sukta": 129,
      "rik": 1,
      "padas": [
        {
          "text": "नास᳚दासी॒न्नो सदा᳚सीत्त॒दानीं॒ नासी॒द्रजो॒ नो व्यो᳚मा प॒रो यत् ।",
          "begin": 0.0,
          "end": 9.934
        },
        {
          "text": "किमाव᳚रीव॒ः कुह॒ कस्य॒ शर्म॒न्नम्भ॒ः किमा᳚सी॒द्गह᳚नं गभी॒रम् ॥",
          "begin": 9.934,
          "end": 16.6
        }
      ]
    },
    {
      "id": "10.129.2",
      "mandala": 10,
      "sukta": 129,
      "rik": 2,
      "padas": [
        {
          "text": "न मृ॒त्युरा᳚सीद॒मृतं॒ न तर्हि॒ न रात्र्या॒ अह्न᳚ आसीत्प्रके॒तः ।",
          "begin": 0.0,
          "end": 8.41
        },
        {
          "text": "आनी᳚दवा॒तं स्व॒धया॒ तदेकं॒ तस्मा᳚द्धा॒न्यन्न प॒रः किं च॒नास᳚ ॥",
          "begin": 8.41,
          "end": 15.4
        }
      ]
    },
    {
      "id": "10.129.3",
      "mandala": 10,
      "sukta": 129,
      "rik": 3,
      "padas": [
        {
          "text": "तम᳚ आसी॒त्तम᳚सा गू॒ळ्हमग्रे᳚॑प्रके॒तं स᳚लि॒लं सर्व᳚मा इ॒दम् ।",
          "begin": 0.0,
          "end": 7.95
        },
        {
          "text": "तु॒च्छ्येना॒भ्वपि᳚हितं॒ यदासी॒त्तप᳚स॒स्तन्म᳚हि॒नाजा᳚य॒तैक᳚म् ॥",
          "begin": 7.95,
          "end": 14.52
        }
      ]
    },
    {
      "id": "10.129.4",
      "mandala": 10,
      "sukta": 129,
      "rik": 4,
      "padas": [
        {
          "text": "काम॒स्तदग्रे॒ सम᳚वर्त॒ताधि॒ मन᳚सो॒ रेतः᳚ प्रथ॒मं यदासी᳚त् ।",
          "begin": 0.0,
          "end": 7.407
        },
        {
          "text": "स॒तो बन्धु॒मस᳚ति॒ निर᳚विन्दन्हृ॒दि प्र॒तीष्या᳚ क॒वयो᳚ मनी॒षा ॥",
          "begin": 7.407,
          "end": 13.72
        }
      ]
    },
    {
      "id": "10.129.5",
      "mandala": 10,
      "sukta": 129,
      "rik": 5,
      "padas": [
        {
          "text": "ति॒र॒श्चीनो॒ वित᳚तो र॒श्मिरे᳚षाम॒धः स्वि᳚दा॒सी३दु॒परि᳚ स्विदासी३त् ।",
          "begin": 0.0,
          "end": 9.727
        },
        {
          "text": "रे॒तो॒धा आ᳚सन्महि॒मान᳚ आसन्त्स्व॒धा अ॒वस्ता॒त्प्रय᳚तिः प॒रस्ता᳚त् ॥",
          "begin": 9.727,
          "end": 20.08
        }
      ]
    },
    {
      "id": "10.129.6",
      "mandala": 10,
      "sukta": 129,
      "rik": 6,
      "padas": [
        {
          "text": "को अ॒द्धा वे᳚द॒ क इ॒ह प्र वो᳚च॒त्कुत॒ आजा᳚ता॒ कुत᳚ इ॒यं विसृ᳚ष्टिः ।",
          "begin": 0.0,
          "end": 7.996
        },
        {
          "text": "अ॒र्वाग्दे॒वा अ॒स्य वि॒सर्ज᳚ने॒नाथा॒ को वे᳚द॒ यत᳚ आब॒भूव᳚ ॥",
          "begin": 7.996,
          "end": 15.28
        }
      ]
    },
    {
      "id": "10.129.7",
      "mandala": 10,
      "sukta": 129,
      "rik": 7,
      "padas": [
        {
          "text": "इ॒यं विसृ᳚ष्टि॒र्यत᳚ आब॒भूव॒ यदि᳚ वा द॒धे यदि᳚ वा॒ न ।",
          "begin": 0.0,
          "end": 6.695
        },
        {
          "text": "यो अ॒स्याध्य᳚क्षः पर॒मे व्यो᳚म॒न्त्सो अ॒ङ्ग वे᳚द॒ यदि᳚ वा॒ न वेद᳚ ॥",
          "begin": 6.695,
          "end": 17.32
        }
      ]
    }
  ]
}