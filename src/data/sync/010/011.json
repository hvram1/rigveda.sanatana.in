{
  "mandala": 10,
  "sukta": 11,
  "verses": [
    {
      "id": "10.11.1",
      "mandala": 10,
      "sukta": 11,
      "rik": 1,
      "padas": [
        {
          "text": "वृषा॒ वृष्णे᳚ दुदुहे॒ दोह᳚सा दि॒वः पयां᳚सि य॒ह्वो अदि᳚ते॒रदा᳚भ्यः ।",
          "begin": 0.0,
          "end": 9.3
        },
        {
          "text": "विश्वं॒ स वे᳚द॒ वरु᳚णो॒ यथा᳚ धि॒या स य॒ज्ञियो᳚ यजतु य॒ज्ञियाँ᳚ ऋ॒तून् ॥",
          "begin": 9.3,
          "end": 16.64
        }
      ]
    },
    {
      "id": "10.11.2",
      "mandala": 10,
      "sukta": 11,
      "rik": 2,
      "padas": [
        {
          "text": "रप᳚द्गन्ध॒र्वीरप्या᳚ च॒ योष᳚णा न॒दस्य᳚ ना॒दे परि᳚ पातु मे॒ मनः᳚ ।",
          "begin": 0.0,
          "end": 7.862
        },
        {
          "text": "इ॒ष्टस्य॒ मध्ये॒ अदि᳚ति॒र्नि धा᳚तु नो॒ भ्राता᳚ नो ज्ये॒ष्ठः प्र᳚थ॒मो वि वो᳚चति ॥",
          "begin": 7.862,
          "end": 15.48
        }
      ]
    },
    {
      "id": "10.11.3",
      "mandala": 10,
      "sukta": 11,
      "rik": 3,
      "padas": [
        {
          "text": "सो चि॒न्नु भ॒द्रा क्षु॒मती॒ यश᳚स्वत्यु॒षा उ᳚वास॒ मन᳚वे॒ स्व᳚र्वती ।",
          "begin": 0.0,
          "end": 6.791
        },
        {
          "text": "यदी᳚मु॒शन्त᳚मुश॒तामनु॒ क्रतु᳚म॒ग्निं होता᳚रं वि॒दथा᳚य॒ जीज᳚नन् ॥",
          "begin": 6.791,
          "end": 14.32
        }
      ]
    },
    {
      "id": "10.11.4",
      "mandala": 10,
      "sukta": 11,
      "rik": 4,
      "padas": [
        {
          "text": "अध॒ त्यं द्र॒प्सं वि॒भ्वं᳚ विचक्ष॒णं विराभ᳚रदिषि॒तः श्ये॒नो अ᳚ध्व॒रे ।",
          "begin": 0.0,
          "end": 6.947
        },
        {
          "text": "यदी॒ विशो᳚ वृ॒णते᳚ द॒स्ममार्या᳚ अ॒ग्निं होता᳚र॒मध॒ धीर᳚जायत ॥",
          "begin": 6.947,
          "end": 14.8
        }
      ]
    },
    {
      "id": "10.11.5",
      "mandala": 10,
      "sukta": 11,
      "rik": 5,
      "padas": [
        {
          "text": "सदा᳚सि र॒ण्वो यव᳚सेव॒ पुष्य᳚ते॒ होत्रा᳚भिरग्ने॒ मनु᳚षः स्वध्व॒रः ।",
          "begin": 0.0,
          "end": 7.583
        },
        {
          "text": "विप्र᳚स्य वा॒ यच्छ᳚शमा॒न उ॒क्थ्यं१॒᳚ वाजं᳚ सस॒वाँ उ᳚प॒यासि॒ भूरि᳚भिः ॥",
          "begin": 7.583,
          "end": 14.56
        }
      ]
    },
    {
      "id": "10.11.6",
      "mandala": 10,
      "sukta": 11,
      "rik": 6,
      "padas": [
        {
          "text": "उदी᳚रय पि॒तरा᳚ जा॒र आ भग॒मिय᳚क्षति हर्य॒तो हृ॒त्त इ᳚ष्यति ।",
          "begin": 0.0,
          "end": 6.969
        },
        {
          "text": "विव᳚क्ति॒ वह्नि᳚ः स्वप॒स्यते᳚ म॒खस्त᳚वि॒ष्यते॒ असु᳚रो॒ वेप᳚ते म॒ती ॥",
          "begin": 6.969,
          "end": 13.48
        }
      ]
    },
    {
      "id": "10.11.7",
      "mandala": 10,
      "sukta": 11,
      "rik": 7,
      "padas": [
        {
          "text": "यस्ते᳚ अग्ने सुम॒तिं मर्तो॒ अक्ष॒त्सह᳚सः सूनो॒ अति॒ स प्र शृ᳚ण्वे ।",
          "begin": 0.0,
          "end": 7.678
        },
        {
          "text": "इषं॒ दधा᳚नो॒ वह᳚मानो॒ अश्वै॒रा स द्यु॒माँ अम᳚वान्भूषति॒ द्यून् ॥",
          "begin": 7.678,
          "end": 15.72
        }
      ]
    },
    {
      "id": "10.11.8",
      "mandala": 10,
      "sukta": 11,
      "rik": 8,
      "padas": [
        {
          "text": "यद᳚ग्न ए॒षा समि᳚ति॒र्भवा᳚ति दे॒वी दे॒वेषु᳚ यज॒ता य᳚जत्र ।",
          "begin": 0.0,
          "end": 7.12
        },
        {
          "text": "रत्ना᳚ च॒ यद्वि॒भजा᳚सि स्वधावो भा॒गं नो॒ अत्र॒ वसु᳚मन्तं वीतात् ॥",
          "begin": 7.12,
          "end": 14.12
        }
      ]
    },
    {
      "id": "10.11.9",
      "mandala": 10,
      "sukta": 11,
      "rik": 9,
      "padas": [
        {
          "text": "श्रु॒धी नो᳚ अग्ने॒ सद᳚ने स॒धस्थे᳚ यु॒क्ष्वा रथ᳚म॒मृत᳚स्य द्रवि॒त्नुम् ।",
          "begin": 0.0,
          "end": 7.473
        },
        {
          "text": "आ नो᳚ वह॒ रोद᳚सी दे॒वपु᳚त्रे॒ माकि᳚र्दे॒वाना॒मप᳚ भूरि॒ह स्या᳚ः ॥",
          "begin": 7.473,
          "end": 17.52
        }
      ]
    }
  ]
}