{
  "mandala": 10,
  "sukta": 77,
  "verses": [
    {
      "id": "10.77.1",
      "mandala": 10,
      "sukta": 77,
      "rik": 1,
      "padas": [
        {
          "text": "अ॒भ्र॒प्रुषो॒ न वा॒चा प्रु᳚षा॒ वसु᳚ ह॒विष्म᳚न्तो॒ न य॒ज्ञा वि᳚जा॒नुषः᳚ ।",
          "begin": 0.0,
          "end": 8.5
        },
        {
          "text": "सु॒मारु᳚तं॒ न ब्र॒ह्माण᳚म॒र्हसे᳚ ग॒णम᳚स्तोष्येषां॒ न शो॒भसे᳚ ॥",
          "begin": 8.5,
          "end": 14.88
        }
      ]
    },
    {
      "id": "10.77.2",
      "mandala": 10,
      "sukta": 77,
      "rik": 2,
      "padas": [
        {
          "text": "श्रि॒ये मर्या᳚सो अ॒ञ्जीँर᳚कृण्वत सु॒मारु᳚तं॒ न पू॒र्वीरति॒ क्षपः᳚ ।",
          "begin": 0.0,
          "end": 6.346
        },
        {
          "text": "दि॒वस्पु॒त्रास॒ एता॒ न ये᳚तिर आदि॒त्यास॒स्ते अ॒क्रा न वा᳚वृधुः ॥",
          "begin": 6.346,
          "end": 14.68
        }
      ]
    },
    {
      "id": "10.77.3",
      "mandala": 10,
      "sukta": 77,
      "rik": 3,
      "padas": [
        {
          "text": "प्र ये दि॒वः पृ᳚थि॒व्या न ब॒र्हणा॒ त्मना᳚ रिरि॒च्रे अ॒भ्रान्न सूर्य᳚ः ।",
          "begin": 0.0,
          "end": 7.896
        },
        {
          "text": "पाज᳚स्वन्तो॒ न वी॒राः प᳚न॒स्यवो᳚ रि॒शाद᳚सो॒ न मर्या᳚ अ॒भिद्य᳚वः ॥",
          "begin": 7.896,
          "end": 14.44
        }
      ]
    },
    {
      "id": "10.77.4",
      "mandala": 10,
      "sukta": 77,
      "rik": 4,
      "padas": [
        {
          "text": "यु॒ष्माकं᳚ बु॒ध्ने अ॒पां न याम᳚नि विथु॒र्यति॒ न म॒ही श्र᳚थ॒र्यति᳚ ।",
          "begin": 0.0,
          "end": 7.357
        },
        {
          "text": "वि॒श्वप्सु᳚र्य॒ज्ञो अ॒र्वाग॒यं सु व॒ः प्रय᳚स्वन्तो॒ न स॒त्राच॒ आ ग᳚त ॥",
          "begin": 7.357,
          "end": 13.44
        }
      ]
    },
    {
      "id": "10.77.5",
      "mandala": 10,
      "sukta": 77,
      "rik": 5,
      "padas": [
        {
          "text": "यू॒यं धू॒र्षु प्र॒युजो॒ न र॒श्मिभि॒र्ज्योति᳚ष्मन्तो॒ न भा॒सा व्यु᳚ष्टिषु ।",
          "begin": 0.0,
          "end": 7.596
        },
        {
          "text": "श्ये॒नासो॒ न स्वय᳚शसो रि॒शाद᳚सः प्र॒वासो॒ न प्रसि᳚तासः परि॒प्रुषः᳚ ॥",
          "begin": 7.596,
          "end": 13.84
        }
      ]
    },
    {
      "id": "10.77.6",
      "mandala": 10,
      "sukta": 77,
      "rik": 6,
      "padas": [
        {
          "text": "प्र यद्वह᳚ध्वे मरुतः परा॒काद्यू॒यं म॒हः सं॒वर᳚णस्य॒ वस्व᳚ः ।",
          "begin": 0.0,
          "end": 5.247
        },
        {
          "text": "वि॒दा॒नासो᳚ वसवो॒ राध्य᳚स्या॒राच्चि॒द्द्वेषः᳚ सनु॒तर्यु᳚योत ॥",
          "begin": 5.247,
          "end": 13.6
        }
      ]
    },
    {
      "id": "10.77.7",
      "mandala": 10,
      "sukta": 77,
      "rik": 7,
      "padas": [
        {
          "text": "य उ॒दृचि᳚ य॒ज्ञे अ᳚ध्वरे॒ष्ठा म॒रुद्भ्यो॒ न मानु᳚षो॒ ददा᳚शत् ।",
          "begin": 0.0,
          "end": 7.429
        },
        {
          "text": "रे॒वत्स वयो᳚ दधते सु॒वीरं॒ स दे॒वाना॒मपि᳚ गोपी॒थे अ᳚स्तु ॥",
          "begin": 7.429,
          "end": 13.6
        }
      ]
    },
    {
      "id": "10.77.8",
      "mandala": 10,
      "sukta": 77,
      "rik": 8,
      "padas": [
        {
          "text": "ते हि य॒ज्ञेषु᳚ य॒ज्ञिया᳚स॒ ऊमा᳚ आदि॒त्येन॒ नाम्ना॒ शम्भ᳚विष्ठाः ।",
          "begin": 0.0,
          "end": 8.013
        },
        {
          "text": "ते नो᳚॑वन्तु रथ॒तूर्म᳚नी॒षां म॒हश्च॒ याम᳚न्नध्व॒रे च᳚का॒नाः ॥",
          "begin": 8.013,
          "end": 16.72
        }
      ]
    }
  ]
}