{
  "mandala": 10,
  "sukta": 44,
  "verses": [
    {
      "id": "10.44.1",
      "mandala": 10,
      "sukta": 44,
      "rik": 1,
      "padas": [
        {
          "text": "आ या॒त्विन्द्र॒ः स्वप᳚ति॒र्मदा᳚य॒ यो धर्म᳚णा तूतुजा॒नस्तुवि᳚ष्मान् ।",
          "begin": 0.0,
          "end": 8.58
        },
        {
          "text": "प्र॒त्व॒क्षा॒णो अति॒ विश्वा॒ सहां᳚स्यपा॒रेण᳚ मह॒ता वृष्ण्ये᳚न ॥",
          "begin": 8.58,
          "end": 15.48
        }
      ]
    },
    {
      "id": "10.44.2",
      "mandala": 10,
      "sukta": 44,
      "rik": 2,
      "padas": [
        {
          "text": "सु॒ष्ठामा॒ रथः᳚ सु॒यमा॒ हरी᳚ ते मि॒म्यक्ष॒ वज्रो᳚ नृपते॒ गभ᳚स्तौ ।",
          "begin": 0.0,
          "end": 7.841
        },
        {
          "text": "शीभं᳚ राजन्त्सु॒पथा या᳚ह्य॒र्वाङ्वर्धा᳚म ते प॒पुषो॒ वृष्ण्या᳚नि ॥",
          "begin": 7.841,
          "end": 15.24
        }
      ]
    },
    {
      "id": "10.44.3",
      "mandala": 10,
      "sukta": 44,
      "rik": 3,
      "padas": [
        {
          "text": "एन्द्र॒वाहो᳚ नृ॒पतिं॒ वज्र᳚बाहुमु॒ग्रमु॒ग्रास᳚स्तवि॒षास᳚ एनम् ।",
          "begin": 0.0,
          "end": 6.205
        },
        {
          "text": "प्रत्व᳚क्षसं वृष॒भं स॒त्यशु᳚ष्म॒मेम᳚स्म॒त्रा स᳚ध॒मादो᳚ वहन्तु ॥",
          "begin": 6.205,
          "end": 12.92
        }
      ]
    },
    {
      "id": "10.44.4",
      "mandala": 10,
      "sukta": 44,
      "rik": 4,
      "padas": [
        {
          "text": "ए॒वा पतिं᳚ द्रोण॒साचं॒ सचे᳚तसमू॒र्जः स्क॒म्भं ध॒रुण॒ आ वृ᳚षायसे ।",
          "begin": 0.0,
          "end": 9.263
        },
        {
          "text": "ओजः᳚ कृष्व॒ सं गृ᳚भाय॒ त्वे अप्यसो॒ यथा᳚ केनि॒पाना᳚मि॒नो वृ॒धे ॥",
          "begin": 9.263,
          "end": 15.12
        }
      ]
    },
    {
      "id": "10.44.5",
      "mandala": 10,
      "sukta": 44,
      "rik": 5,
      "padas": [
        {
          "text": "गम᳚न्न॒स्मे वसू॒न्या हि शंसि᳚षं स्वा॒शिषं॒ भर॒मा या᳚हि सो॒मिनः᳚ ।",
          "begin": 0.0,
          "end": 8.234
        },
        {
          "text": "त्वमी᳚शिषे॒ सास्मिन्ना स᳚त्सि ब॒र्हिष्य᳚नाधृ॒ष्या तव॒ पात्रा᳚णि॒ धर्म᳚णा ॥",
          "begin": 8.234,
          "end": 15.44
        }
      ]
    },
    {
      "id": "10.44.6",
      "mandala": 10,
      "sukta": 44,
      "rik": 6,
      "padas": [
        {
          "text": "पृथ॒क्प्राय᳚न्प्रथ॒मा दे॒वहू᳚त॒यो॑कृ᳚ण्वत श्रव॒स्या᳚नि दु॒ष्टरा᳚ ।",
          "begin": 0.0,
          "end": 8.576
        },
        {
          "text": "न ये शे॒कुर्य॒ज्ञियां॒ नाव᳚मा॒रुह᳚मी॒र्मैव ते न्य᳚विशन्त॒ केप᳚यः ॥",
          "begin": 8.576,
          "end": 15.04
        }
      ]
    },
    {
      "id": "10.44.7",
      "mandala": 10,
      "sukta": 44,
      "rik": 7,
      "padas": [
        {
          "text": "ए॒वैवापा॒गप᳚रे सन्तु दू॒ढ्यो॑श्वा॒ येषां᳚ दु॒र्युज᳚ आयुयु॒ज्रे ।",
          "begin": 0.0,
          "end": 8.05
        },
        {
          "text": "इ॒त्था ये प्रागुप᳚रे॒ सन्ति᳚ दा॒वने᳚ पु॒रूणि॒ यत्र᳚ व॒युना᳚नि॒ भोज᳚ना ॥",
          "begin": 8.05,
          "end": 14.68
        }
      ]
    },
    {
      "id": "10.44.8",
      "mandala": 10,
      "sukta": 44,
      "rik": 8,
      "padas": [
        {
          "text": "गि॒रीँरज्रा॒न्रेज᳚मानाँ अधारय॒द्द्यौः क्र᳚न्दद॒न्तरि᳚क्षाणि कोपयत् ।",
          "begin": 0.0,
          "end": 8.412
        },
        {
          "text": "स॒मी॒ची॒ने धि॒षणे॒ वि ष्क᳚भायति॒ वृष्ण᳚ः पी॒त्वा मद᳚ उ॒क्थानि᳚ शंसति ॥",
          "begin": 8.412,
          "end": 14.56
        }
      ]
    },
    {
      "id": "10.44.9",
      "mandala": 10,
      "sukta": 44,
      "rik": 9,
      "padas": [
        {
          "text": "इ॒मं बि᳚भर्मि॒ सुकृ᳚तं ते अङ्कु॒शं येना᳚रु॒जासि᳚ मघवञ्छफा॒रुजः᳚ ।",
          "begin": 0.0,
          "end": 7.911
        },
        {
          "text": "अ॒स्मिन्त्सु ते॒ सव᳚ने अस्त्वो॒क्यं᳚ सु॒त इ॒ष्टौ म᳚घवन्बो॒ध्याभ᳚गः ॥",
          "begin": 7.911,
          "end": 14.6
        }
      ]
    },
    {
      "id": "10.44.10",
      "mandala": 10,
      "sukta": 44,
      "rik": 10,
      "padas": [
        {
          "text": "गोभि᳚ष्टरे॒माम᳚तिं दु॒रेवां॒ यवे᳚न॒ क्षुधं᳚ पुरुहूत॒ विश्वा᳚म् ।",
          "begin": 0.0,
          "end": 7.449
        },
        {
          "text": "व॒यं राज᳚भिः प्रथ॒मा धना᳚न्य॒स्माके᳚न वृ॒जने᳚ना जयेम ॥",
          "begin": 7.449,
          "end": 14.4
        }
      ]
    },
    {
      "id": "10.44.11",
      "mandala": 10,
      "sukta": 44,
      "rik": 11,
      "padas": [
        {
          "text": "बृह॒स्पति᳚र्न॒ः परि᳚ पातु प॒श्चादु॒तोत्त᳚रस्मा॒दध᳚रादघा॒योः ।",
          "begin": 0.0,
          "end": 7.445
        },
        {
          "text": "इन्द्र᳚ः पु॒रस्ता᳚दु॒त म᳚ध्य॒तो न॒ः सखा॒ सखि᳚भ्यो॒ वरि᳚वः कृणोतु ॥",
          "begin": 7.445,
          "end": 14.44
        }
      ]
    }
  ]
}