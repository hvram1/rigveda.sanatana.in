{
  "mandala": 10,
  "sukta": 115,
  "verses": [
    {
      "id": "10.115.1",
      "mandala": 10,
      "sukta": 115,
      "rik": 1,
      "padas": [
        {
          "text": "चि॒त्र इच्छिशो॒स्तरु᳚णस्य व॒क्षथो॒ न यो मा॒तरा᳚व॒प्येति॒ धात᳚वे ।",
          "begin": 0.0,
          "end": 8.978
        },
        {
          "text": "अ॒नू॒धा यदि॒ जीज᳚न॒दधा᳚ च॒ नु व॒वक्ष᳚ स॒द्यो महि᳚ दू॒त्यं१॒᳚ चर᳚न् ॥",
          "begin": 8.978,
          "end": 15.72
        }
      ]
    },
    {
      "id": "10.115.2",
      "mandala": 10,
      "sukta": 115,
      "rik": 2,
      "padas": [
        {
          "text": "अ॒ग्निर्ह॒ नाम᳚ धायि॒ दन्न॒पस्त᳚म॒ः सं यो वना᳚ यु॒वते॒ भस्म᳚ना द॒ता ।",
          "begin": 0.0,
          "end": 7.396
        },
        {
          "text": "अ॒भि॒प्र॒मुरा᳚ जु॒ह्वा᳚ स्वध्व॒र इ॒नो न प्रोथ᳚मानो॒ यव᳚से॒ वृषा᳚ ॥",
          "begin": 7.396,
          "end": 14.28
        }
      ]
    },
    {
      "id": "10.115.3",
      "mandala": 10,
      "sukta": 115,
      "rik": 3,
      "padas": [
        {
          "text": "तं वो॒ विं न द्रु॒षदं᳚ दे॒वमन्ध᳚स॒ इन्दुं॒ प्रोथ᳚न्तं प्र॒वप᳚न्तमर्ण॒वम् ।",
          "begin": 0.0,
          "end": 6.866
        },
        {
          "text": "आ॒सा वह्निं॒ न शो॒चिषा᳚ विर॒प्शिनं॒ महि᳚व्रतं॒ न स॒रज᳚न्त॒मध्व᳚नः ॥",
          "begin": 6.866,
          "end": 15.2
        }
      ]
    },
    {
      "id": "10.115.4",
      "mandala": 10,
      "sukta": 115,
      "rik": 4,
      "padas": [
        {
          "text": "वि यस्य᳚ ते ज्रयसा॒नस्या᳚जर॒ धक्षो॒र्न वाता॒ः परि॒ सन्त्यच्यु᳚ताः ।",
          "begin": 0.0,
          "end": 7.092
        },
        {
          "text": "आ र॒ण्वासो॒ युयु᳚धयो॒ न स᳚त्व॒नं त्रि॒तं न᳚शन्त॒ प्र शि॒षन्त᳚ इ॒ष्टये᳚ ॥",
          "begin": 7.092,
          "end": 14.12
        }
      ]
    },
    {
      "id": "10.115.5",
      "mandala": 10,
      "sukta": 115,
      "rik": 5,
      "padas": [
        {
          "text": "स इद॒ग्निः कण्व᳚तम॒ः कण्व᳚सखा॒र्यः पर॒स्यान्त᳚रस्य॒ तरु᳚षः ।",
          "begin": 0.0,
          "end": 6.579
        },
        {
          "text": "अ॒ग्निः पा᳚तु गृण॒तो अ॒ग्निः सू॒रीन॒ग्निर्द᳚दातु॒ तेषा॒मवो᳚ नः ॥",
          "begin": 6.579,
          "end": 13.48
        }
      ]
    },
    {
      "id": "10.115.6",
      "mandala": 10,
      "sukta": 115,
      "rik": 6,
      "padas": [
        {
          "text": "वा॒जिन्त᳚माय॒ सह्य᳚से सुपित्र्य तृ॒षु च्यवा᳚नो॒ अनु᳚ जा॒तवे᳚दसे ।",
          "begin": 0.0,
          "end": 7.832
        },
        {
          "text": "अ॒नु॒द्रे चि॒द्यो धृ᳚ष॒ता वरं᳚ स॒ते म॒हिन्त᳚माय॒ धन्व॒नेद᳚विष्य॒ते ॥",
          "begin": 7.832,
          "end": 13.8
        }
      ]
    },
    {
      "id": "10.115.7",
      "mandala": 10,
      "sukta": 115,
      "rik": 7,
      "padas": [
        {
          "text": "ए॒वाग्निर्मर्तै᳚ः स॒ह सू॒रिभि॒र्वसु᳚ः ष्टवे॒ सह᳚सः सू॒नरो॒ नृभि᳚ः ।",
          "begin": 0.0,
          "end": 7.777
        },
        {
          "text": "मि॒त्रासो॒ न ये सुधि᳚ता ऋता॒यवो॒ द्यावो॒ न द्यु॒म्नैर॒भि सन्ति॒ मानु᳚षान् ॥",
          "begin": 7.777,
          "end": 14.4
        }
      ]
    },
    {
      "id": "10.115.8",
      "mandala": 10,
      "sukta": 115,
      "rik": 8,
      "padas": [
        {
          "text": "ऊर्जो᳚ नपात्सहसाव॒न्निति᳚ त्वोपस्तु॒तस्य᳚ वन्दते॒ वृषा॒ वाक् ।",
          "begin": 0.0,
          "end": 8.012
        },
        {
          "text": "त्वां स्तो᳚षाम॒ त्वया᳚ सु॒वीरा॒ द्राघी᳚य॒ आयु᳚ः प्रत॒रं दधा᳚नाः ॥",
          "begin": 8.012,
          "end": 15.72
        }
      ]
    },
    {
      "id": "10.115.9",
      "mandala": 10,
      "sukta": 115,
      "rik": 9,
      "padas": [
        {
          "text": "इति᳚ त्वाग्ने वृष्टि॒हव्य᳚स्य पु॒त्रा उ᳚पस्तु॒तास॒ ऋष᳚यो॑वोचन् ।",
          "begin": 0.0,
          "end": 7.54
        },
        {
          "text": "ताँश्च᳚ पा॒हि गृ᳚ण॒तश्च᳚ सू॒रीन्वष॒ड्वष॒ळित्यू॒र्ध्वासो᳚ अनक्ष॒न्नमो॒ नम॒ इत्यू॒र्ध्वासो᳚ अनक्षन् ॥",
          "begin": 7.54,
          "end": 19.48
        }
      ]
    }
  ]
}