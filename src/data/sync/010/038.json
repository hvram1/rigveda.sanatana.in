{
  "mandala": 10,
  "sukta": 38,
  "verses": [
    {
      "id": "10.38.1",
      "mandala": 10,
      "sukta": 38,
      "rik": 1,
      "padas": [
        {
          "text": "अ॒स्मिन्न᳚ इन्द्र पृत्सु॒तौ यश᳚स्वति॒ शिमी᳚वति॒ क्रन्द᳚सि॒ प्राव᳚ सा॒तये᳚ ।",
          "begin": 0.0,
          "end": 8.578
        },
        {
          "text": "यत्र॒ गोषा᳚ता धृषि॒तेषु᳚ खा॒दिषु॒ विष्व॒क्पत᳚न्ति दि॒द्यवो᳚ नृ॒षाह्ये᳚ ॥",
          "begin": 8.578,
          "end": 16.04
        }
      ]
    },
    {
      "id": "10.38.2",
      "mandala": 10,
      "sukta": 38,
      "rik": 2,
      "padas": [
        {
          "text": "स नः᳚ क्षु॒मन्तं॒ सद᳚ने॒ व्यू᳚र्णुहि॒ गोअ᳚र्णसं र॒यिमि᳚न्द्र श्र॒वाय्य᳚म् ।",
          "begin": 0.0,
          "end": 8.967
        },
        {
          "text": "स्याम᳚ ते॒ जय᳚तः शक्र मे॒दिनो॒ यथा᳚ व॒यमु॒श्मसि॒ तद्व᳚सो कृधि ॥",
          "begin": 8.967,
          "end": 14.88
        }
      ]
    },
    {
      "id": "10.38.3",
      "mandala": 10,
      "sukta": 38,
      "rik": 3,
      "padas": [
        {
          "text": "यो नो॒ दास॒ आर्यो᳚ वा पुरुष्टु॒तादे᳚व इन्द्र यु॒धये॒ चिके᳚तति ।",
          "begin": 0.0,
          "end": 8.294
        },
        {
          "text": "अ॒स्माभि᳚ष्टे सु॒षहा᳚ः सन्तु॒ शत्र᳚व॒स्त्वया᳚ व॒यं तान्व᳚नुयाम संग॒मे ॥",
          "begin": 8.294,
          "end": 15.2
        }
      ]
    },
    {
      "id": "10.38.4",
      "mandala": 10,
      "sukta": 38,
      "rik": 4,
      "padas": [
        {
          "text": "यो द॒भ्रेभि॒र्हव्यो॒ यश्च॒ भूरि᳚भि॒र्यो अ॒भीके᳚ वरिवो॒विन्नृ॒षाह्ये᳚ ।",
          "begin": 0.0,
          "end": 8.442
        },
        {
          "text": "तं वि᳚खा॒दे सस्नि᳚म॒द्य श्रु॒तं नर᳚म॒र्वाञ्च॒मिन्द्र॒मव᳚से करामहे ॥",
          "begin": 8.442,
          "end": 14.48
        }
      ]
    },
    {
      "id": "10.38.5",
      "mandala": 10,
      "sukta": 38,
      "rik": 5,
      "padas": [
        {
          "text": "स्व॒वृजं॒ हि त्वाम॒हमि᳚न्द्र शु॒श्रवा᳚नानु॒दं वृ᳚षभ रध्र॒चोद᳚नम् ।",
          "begin": 0.0,
          "end": 4.277
        },
        {
          "text": "प्र मु᳚ञ्चस्व॒ परि॒ कुत्सा᳚दि॒हा ग᳚हि॒ किमु॒ त्वावा᳚न्मु॒ष्कयो᳚र्ब॒द्ध आ᳚सते ॥",
          "begin": 4.277,
          "end": 16.56
        }
      ]
    }
  ]
}