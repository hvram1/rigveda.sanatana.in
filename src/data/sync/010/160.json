{
  "mandala": 10,
  "sukta": 160,
  "verses": [
    {
      "id": "10.160.1",
      "mandala": 10,
      "sukta": 160,
      "rik": 1,
      "padas": [
        {
          "text": "ती॒व्रस्या॒भिव᳚यसो अ॒स्य पा᳚हि सर्वर॒था वि हरी᳚ इ॒ह मु᳚ञ्च ।",
          "begin": 0.0,
          "end": 10.973
        },
        {
          "text": "इन्द्र॒ मा त्वा॒ यज᳚मानासो अ॒न्ये नि री᳚रम॒न्तुभ्य᳚मि॒मे सु॒तासः᳚ ॥",
          "begin": 10.973,
          "end": 18.28
        }
      ]
    },
    {
      "id": "10.160.2",
      "mandala": 10,
      "sukta": 160,
      "rik": 2,
      "padas": [
        {
          "text": "तुभ्यं᳚ सु॒तास्तुभ्य᳚मु॒ सोत्वा᳚स॒स्त्वां गिर॒ः श्वात्र्या॒ आ ह्व᳚यन्ति ।",
          "begin": 0.0,
          "end": 8.283
        },
        {
          "text": "इन्द्रे॒दम॒द्य सव᳚नं जुषा॒णो विश्व᳚स्य वि॒द्वाँ इ॒ह पा᳚हि॒ सोम᳚म् ॥",
          "begin": 8.283,
          "end": 14.88
        }
      ]
    },
    {
      "id": "10.160.3",
      "mandala": 10,
      "sukta": 160,
      "rik": 3,
      "padas": [
        {
          "text": "य उ᳚श॒ता मन᳚सा॒ सोम᳚मस्मै सर्वहृ॒दा दे॒वका᳚मः सु॒नोति᳚ ।",
          "begin": 0.0,
          "end": 6.711
        },
        {
          "text": "न गा इन्द्र॒स्तस्य॒ परा᳚ ददाति प्रश॒स्तमिच्चारु᳚मस्मै कृणोति ॥",
          "begin": 6.711,
          "end": 12.92
        }
      ]
    },
    {
      "id": "10.160.4",
      "mandala": 10,
      "sukta": 160,
      "rik": 4,
      "padas": [
        {
          "text": "अनु᳚स्पष्टो भवत्ये॒षो अ᳚स्य॒ यो अ᳚स्मै रे॒वान्न सु॒नोति॒ सोम᳚म् ।",
          "begin": 0.0,
          "end": 6.85
        },
        {
          "text": "निर᳚र॒त्नौ म॒घवा॒ तं द᳚धाति ब्रह्म॒द्विषो᳚ ह॒न्त्यना᳚नुदिष्टः ॥",
          "begin": 6.85,
          "end": 14.04
        }
      ]
    },
    {
      "id": "10.160.5",
      "mandala": 10,
      "sukta": 160,
      "rik": 5,
      "padas": [
        {
          "text": "अ॒श्वा॒यन्तो᳚ ग॒व्यन्तो᳚ वा॒जय᳚न्तो॒ हवा᳚महे॒ त्वोप᳚गन्त॒वा उ᳚ ।",
          "begin": 0.0,
          "end": 8.157
        },
        {
          "text": "आ॒भूष᳚न्तस्ते सुम॒तौ नवा᳚यां व॒यमि᳚न्द्र त्वा शु॒नं हु᳚वेम ॥",
          "begin": 8.157,
          "end": 18.0
        }
      ]
    }
  ]
}