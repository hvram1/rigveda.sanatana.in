{
  "mandala": 10,
  "sukta": 139,
  "verses": [
    {
      "id": "10.139.1",
      "mandala": 10,
      "sukta": 139,
      "rik": 1,
      "padas": [
        {
          "text": "सूर्य᳚रश्मि॒र्हरि᳚केशः पु॒रस्ता᳚त्सवि॒ता ज्योति॒रुद᳚याँ॒ अज᳚स्रम् ।",
          "begin": 0.0,
          "end": 9.072
        },
        {
          "text": "तस्य᳚ पू॒षा प्र᳚स॒वे या᳚ति वि॒द्वान्त्स॒म्पश्य॒न्विश्वा॒ भुव᳚नानि गो॒पाः ॥",
          "begin": 9.072,
          "end": 16.44
        }
      ]
    },
    {
      "id": "10.139.2",
      "mandala": 10,
      "sukta": 139,
      "rik": 2,
      "padas": [
        {
          "text": "नृ॒चक्षा᳚ ए॒ष दि॒वो मध्य᳚ आस्त आपप्रि॒वान्रोद᳚सी अ॒न्तरि᳚क्षम् ।",
          "begin": 0.0,
          "end": 7.799
        },
        {
          "text": "स वि॒श्वाची᳚र॒भि च᳚ष्टे घृ॒ताची᳚रन्त॒रा पूर्व॒मप᳚रं च के॒तुम् ॥",
          "begin": 7.799,
          "end": 14.24
        }
      ]
    },
    {
      "id": "10.139.3",
      "mandala": 10,
      "sukta": 139,
      "rik": 3,
      "padas": [
        {
          "text": "रा॒यो बु॒ध्नः सं॒गम᳚नो॒ वसू᳚नां॒ विश्वा᳚ रू॒पाभि च᳚ष्टे॒ शची᳚भिः ।",
          "begin": 0.0,
          "end": 8.19
        },
        {
          "text": "दे॒व इ᳚व सवि॒ता स॒त्यध॒र्मेन्द्रो॒ न त᳚स्थौ सम॒रे धना᳚नाम् ॥",
          "begin": 8.19,
          "end": 14.0
        }
      ]
    },
    {
      "id": "10.139.4",
      "mandala": 10,
      "sukta": 139,
      "rik": 4,
      "padas": [
        {
          "text": "वि॒श्वाव᳚सुं सोम गन्ध॒र्वमापो᳚ ददृ॒शुषी॒स्तदृ॒तेना॒ व्या᳚यन् ।",
          "begin": 0.0,
          "end": 7.497
        },
        {
          "text": "तद॒न्ववै॒दिन्द्रो᳚ रारहा॒ण आ᳚सां॒ परि॒ सूर्य᳚स्य परि॒धीँर᳚पश्यत् ॥",
          "begin": 7.497,
          "end": 15.24
        }
      ]
    },
    {
      "id": "10.139.5",
      "mandala": 10,
      "sukta": 139,
      "rik": 5,
      "padas": [
        {
          "text": "वि॒श्वाव᳚सुर॒भि तन्नो᳚ गृणातु दि॒व्यो ग᳚न्ध॒र्वो रज᳚सो वि॒मानः᳚ ।",
          "begin": 0.0,
          "end": 7.678
        },
        {
          "text": "यद्वा᳚ घा स॒त्यमु॒त यन्न वि॒द्म धियो᳚ हिन्वा॒नो धिय॒ इन्नो᳚ अव्याः ॥",
          "begin": 7.678,
          "end": 15.0
        }
      ]
    },
    {
      "id": "10.139.6",
      "mandala": 10,
      "sukta": 139,
      "rik": 6,
      "padas": [
        {
          "text": "सस्नि᳚मविन्द॒च्चर᳚णे न॒दीना॒मपा᳚वृणो॒द्दुरो॒ अश्म᳚व्रजानाम् ।",
          "begin": 0.0,
          "end": 7.846
        },
        {
          "text": "प्रासां᳚ गन्ध॒र्वो अ॒मृता᳚नि वोच॒दिन्द्रो॒ दक्षं॒ परि᳚ जानाद॒हीना᳚म् ॥",
          "begin": 7.846,
          "end": 18.52
        }
      ]
    }
  ]
}