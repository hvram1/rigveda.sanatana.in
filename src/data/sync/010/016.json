{
  "mandala": 10,
  "sukta": 16,
  "verses": [
    {
      "id": "10.16.1",
      "mandala": 10,
      "sukta": 16,
      "rik": 1,
      "padas": [
        {
          "text": "मैन᳚मग्ने॒ वि द᳚हो॒ माभि शो᳚चो॒ मास्य॒ त्वचं᳚ चिक्षिपो॒ मा शरी᳚रम् ।",
          "begin": 0.0,
          "end": 8.263
        },
        {
          "text": "य॒दा शृ॒तं कृ॒णवो᳚ जातवे॒दो॑थे᳚मेनं॒ प्र हि᳚णुतात्पि॒तृभ्य᳚ः ॥",
          "begin": 8.263,
          "end": 16.44
        }
      ]
    },
    {
      "id": "10.16.2",
      "mandala": 10,
      "sukta": 16,
      "rik": 2,
      "padas": [
        {
          "text": "शृ॒तं य॒दा कर᳚सि जातवे॒दो॑थे᳚मेनं॒ परि᳚ दत्तात्पि॒तृभ्य᳚ः ।",
          "begin": 0.0,
          "end": 7.392
        },
        {
          "text": "य॒दा गच्छा॒त्यसु᳚नीतिमे॒तामथा᳚ दे॒वानां᳚ वश॒नीर्भ᳚वाति ॥",
          "begin": 7.392,
          "end": 13.6
        }
      ]
    },
    {
      "id": "10.16.3",
      "mandala": 10,
      "sukta": 16,
      "rik": 3,
      "padas": [
        {
          "text": "सूर्यं॒ चक्षु᳚र्गच्छतु॒ वात᳚मा॒त्मा द्यां च᳚ गच्छ पृथि॒वीं च॒ धर्म᳚णा ।",
          "begin": 0.0,
          "end": 7.563
        },
        {
          "text": "अ॒पो वा᳚ गच्छ॒ यदि॒ तत्र᳚ ते हि॒तमोष᳚धीषु॒ प्रति᳚ तिष्ठा॒ शरी᳚रैः ॥",
          "begin": 7.563,
          "end": 14.08
        }
      ]
    },
    {
      "id": "10.16.4",
      "mandala": 10,
      "sukta": 16,
      "rik": 4,
      "padas": [
        {
          "text": "अ॒जो भा॒गस्तप᳚सा॒ तं त᳚पस्व॒ तं ते᳚ शो॒चिस्त᳚पतु॒ तं ते᳚ अ॒र्चिः ।",
          "begin": 0.0,
          "end": 6.328
        },
        {
          "text": "यास्ते᳚ शि॒वास्त॒न्वो᳚ जातवेद॒स्ताभि᳚र्वहैनं सु॒कृता᳚मु लो॒कम् ॥",
          "begin": 6.328,
          "end": 15.2
        }
      ]
    },
    {
      "id": "10.16.5",
      "mandala": 10,
      "sukta": 16,
      "rik": 5,
      "padas": [
        {
          "text": "अव᳚ सृज॒ पुन᳚रग्ने पि॒तृभ्यो॒ यस्त॒ आहु᳚त॒श्चर᳚ति स्व॒धाभि᳚ः ।",
          "begin": 0.0,
          "end": 6.66
        },
        {
          "text": "आयु॒र्वसा᳚न॒ उप᳚ वेतु॒ शेष॒ः सं ग᳚च्छतां त॒न्वा᳚ जातवेदः ॥",
          "begin": 6.66,
          "end": 13.32
        }
      ]
    },
    {
      "id": "10.16.6",
      "mandala": 10,
      "sukta": 16,
      "rik": 6,
      "padas": [
        {
          "text": "यत्ते᳚ कृ॒ष्णः श᳚कु॒न आ᳚तु॒तोद᳚ पिपी॒लः स॒र्प उ॒त वा॒ श्वाप᳚दः ।",
          "begin": 0.0,
          "end": 7.094
        },
        {
          "text": "अ॒ग्निष्टद्वि॒श्वाद᳚ग॒दं कृ᳚णोतु॒ सोम᳚श्च॒ यो ब्रा᳚ह्म॒णाँ आ᳚वि॒वेश᳚ ॥",
          "begin": 7.094,
          "end": 14.76
        }
      ]
    },
    {
      "id": "10.16.7",
      "mandala": 10,
      "sukta": 16,
      "rik": 7,
      "padas": [
        {
          "text": "अ॒ग्नेर्वर्म॒ परि॒ गोभि᳚र्व्ययस्व॒ सं प्रोर्णु᳚ष्व॒ पीव᳚सा॒ मेद᳚सा च ।",
          "begin": 0.0,
          "end": 5.4
        },
        {
          "text": "नेत्त्वा᳚ धृ॒ष्णुर्हर᳚सा॒ जर्हृ᳚षाणो द॒धृग्वि᳚ध॒क्ष्यन्प᳚र्य॒ङ्खया᳚ते ॥",
          "begin": 5.4,
          "end": 14.52
        }
      ]
    },
    {
      "id": "10.16.8",
      "mandala": 10,
      "sukta": 16,
      "rik": 8,
      "padas": [
        {
          "text": "इ॒मम᳚ग्ने चम॒सं मा वि जि᳚ह्वरः प्रि॒यो दे॒वाना᳚मु॒त सो॒म्याना᳚म् ।",
          "begin": 0.0,
          "end": 7.789
        },
        {
          "text": "ए॒ष यश्च᳚म॒सो दे᳚व॒पान॒स्तस्मि᳚न्दे॒वा अ॒मृता᳚ मादयन्ते ॥",
          "begin": 7.789,
          "end": 14.08
        }
      ]
    },
    {
      "id": "10.16.9",
      "mandala": 10,
      "sukta": 16,
      "rik": 9,
      "padas": [
        {
          "text": "क्र॒व्याद᳚म॒ग्निं प्र हि᳚णोमि दू॒रं य॒मरा᳚ज्ञो गच्छतु रिप्रवा॒हः ।",
          "begin": 0.0,
          "end": 7.416
        },
        {
          "text": "इ॒हैवायमित᳚रो जा॒तवे᳚दा दे॒वेभ्यो᳚ ह॒व्यं व᳚हतु प्रजा॒नन् ॥",
          "begin": 7.416,
          "end": 13.76
        }
      ]
    },
    {
      "id": "10.16.10",
      "mandala": 10,
      "sukta": 16,
      "rik": 10,
      "padas": [
        {
          "text": "यो अ॒ग्निः क्र॒व्यात्प्र᳚वि॒वेश᳚ वो गृ॒हमि॒मं पश्य॒न्नित᳚रं जा॒तवे᳚दसम् ।",
          "begin": 0.0,
          "end": 5.221
        },
        {
          "text": "तं ह᳚रामि पितृय॒ज्ञाय᳚ दे॒वं स घ॒र्ममि᳚न्वात्पर॒मे स॒धस्थे᳚ ॥",
          "begin": 5.221,
          "end": 14.44
        }
      ]
    },
    {
      "id": "10.16.11",
      "mandala": 10,
      "sukta": 16,
      "rik": 11,
      "padas": [
        {
          "text": "यो अ॒ग्निः क्र᳚व्य॒वाह᳚नः पि॒तॄन्यक्ष᳚दृता॒वृधः᳚ ।",
          "begin": 0.0,
          "end": 6.282
        },
        {
          "text": "प्रेदु᳚ ह॒व्यानि᳚ वोचति दे॒वेभ्य᳚श्च पि॒तृभ्य॒ आ ॥",
          "begin": 6.282,
          "end": 11.28
        }
      ]
    },
    {
      "id": "10.16.12",
      "mandala": 10,
      "sukta": 16,
      "rik": 12,
      "padas": [
        {
          "text": "उ॒शन्त᳚स्त्वा॒ नि धी᳚मह्यु॒शन्त॒ः समि᳚धीमहि ।",
          "begin": 0.0,
          "end": 5.585
        },
        {
          "text": "उ॒शन्नु᳚श॒त आ व᳚ह पि॒तॄन्ह॒विषे॒ अत्त᳚वे ॥",
          "begin": 5.585,
          "end": 10.04
        }
      ]
    },
    {
      "id": "10.16.13",
      "mandala": 10,
      "sukta": 16,
      "rik": 13,
      "padas": [
        {
          "text": "यं त्वम᳚ग्ने स॒मद᳚ह॒स्तमु॒ निर्वा᳚पया॒ पुनः᳚ ।",
          "begin": 0.0,
          "end": 5.241
        },
        {
          "text": "कि॒याम्ब्वत्र᳚ रोहतु पाकदू॒र्वा व्य᳚ल्कशा ॥",
          "begin": 5.241,
          "end": 9.84
        }
      ]
    },
    {
      "id": "10.16.14",
      "mandala": 10,
      "sukta": 16,
      "rik": 14,
      "padas": [
        {
          "text": "शीति᳚के॒ शीति᳚कावति॒ ह्लादि᳚के॒ ह्लादि᳚कावति ।",
          "begin": 0.0,
          "end": 5.189
        },
        {
          "text": "म॒ण्डू॒क्या॒३॒᳚ सु सं ग᳚म इ॒मं स्व१॒᳚ग्निं ह᳚र्षय ॥",
          "begin": 5.189,
          "end": 14.28
        }
      ]
    }
  ]
}