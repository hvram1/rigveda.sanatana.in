{
  "mandala": 10,
  "sukta": 36,
  "verses": [
    {
      "id": "10.36.1",
      "mandala": 10,
      "sukta": 36,
      "rik": 1,
      "padas": [
        {
          "text": "उ॒षासा॒नक्ता᳚ बृह॒ती सु॒पेश᳚सा॒ द्यावा॒क्षामा॒ वरु᳚णो मि॒त्रो अ᳚र्य॒मा ।",
          "begin": 0.0,
          "end": 10.498
        },
        {
          "text": "इन्द्रं᳚ हुवे म॒रुत॒ः पर्व᳚ताँ अ॒प आ᳚दि॒त्यान्द्यावा᳚पृथि॒वी अ॒पः स्व᳚ः ॥",
          "begin": 10.498,
          "end": 18.44
        }
      ]
    },
    {
      "id": "10.36.2",
      "mandala": 10,
      "sukta": 36,
      "rik": 2,
      "padas": [
        {
          "text": "द्यौश्च᳚ नः पृथि॒वी च॒ प्रचे᳚तस ऋ॒ताव᳚री रक्षता॒मंह᳚सो रि॒षः ।",
          "begin": 0.0,
          "end": 5.357
        },
        {
          "text": "मा दु᳚र्वि॒दत्रा॒ निरृ᳚तिर्न ईशत॒ तद्दे॒वाना॒मवो᳚ अ॒द्या वृ᳚णीमहे ॥",
          "begin": 5.357,
          "end": 14.32
        }
      ]
    },
    {
      "id": "10.36.3",
      "mandala": 10,
      "sukta": 36,
      "rik": 3,
      "padas": [
        {
          "text": "विश्व᳚स्मान्नो॒ अदि᳚तिः पा॒त्वंह᳚सो मा॒ता मि॒त्रस्य॒ वरु᳚णस्य रे॒वतः᳚ ।",
          "begin": 0.0,
          "end": 7.966
        },
        {
          "text": "स्व᳚र्व॒ज्ज्योति᳚रवृ॒कं न᳚शीमहि॒ तद्दे॒वाना॒मवो᳚ अ॒द्या वृ᳚णीमहे ॥",
          "begin": 7.966,
          "end": 14.4
        }
      ]
    },
    {
      "id": "10.36.4",
      "mandala": 10,
      "sukta": 36,
      "rik": 4,
      "padas": [
        {
          "text": "ग्रावा॒ वद॒न्नप॒ रक्षां᳚सि सेधतु दु॒ष्ष्वप्न्यं॒ निरृ᳚तिं॒ विश्व᳚म॒त्रिण᳚म् ।",
          "begin": 0.0,
          "end": 7.077
        },
        {
          "text": "आ॒दि॒त्यं शर्म᳚ म॒रुता᳚मशीमहि॒ तद्दे॒वाना॒मवो᳚ अ॒द्या वृ᳚णीमहे ॥",
          "begin": 7.077,
          "end": 13.84
        }
      ]
    },
    {
      "id": "10.36.5",
      "mandala": 10,
      "sukta": 36,
      "rik": 5,
      "padas": [
        {
          "text": "एन्द्रो᳚ ब॒र्हिः सीद᳚तु॒ पिन्व᳚ता॒मिळा॒ बृह॒स्पति॒ः साम᳚भिरृ॒क्वो अ᳚र्चतु ।",
          "begin": 0.0,
          "end": 6.703
        },
        {
          "text": "सु॒प्र॒के॒तं जी॒वसे॒ मन्म᳚ धीमहि॒ तद्दे॒वाना॒मवो᳚ अ॒द्या वृ᳚णीमहे ॥",
          "begin": 6.703,
          "end": 14.2
        }
      ]
    },
    {
      "id": "10.36.6",
      "mandala": 10,
      "sukta": 36,
      "rik": 6,
      "padas": [
        {
          "text": "दि॒वि॒स्पृशं᳚ य॒ज्ञम॒स्माक᳚मश्विना जी॒राध्व᳚रं कृणुतं सु॒म्नमि॒ष्टये᳚ ।",
          "begin": 0.0,
          "end": 6.957
        },
        {
          "text": "प्रा॒चीन᳚रश्मि॒माहु᳚तं घृ॒तेन॒ तद्दे॒वाना॒मवो᳚ अ॒द्या वृ᳚णीमहे ॥",
          "begin": 6.957,
          "end": 14.2
        }
      ]
    },
    {
      "id": "10.36.7",
      "mandala": 10,
      "sukta": 36,
      "rik": 7,
      "padas": [
        {
          "text": "उप᳚ ह्वये सु॒हवं॒ मारु᳚तं ग॒णं पा᳚व॒कमृ॒ष्वं स॒ख्याय᳚ श॒म्भुव᳚म् ।",
          "begin": 0.0,
          "end": 6.438
        },
        {
          "text": "रा॒यस्पोषं᳚ सौश्रव॒साय᳚ धीमहि॒ तद्दे॒वाना॒मवो᳚ अ॒द्या वृ᳚णीमहे ॥",
          "begin": 6.438,
          "end": 14.36
        }
      ]
    },
    {
      "id": "10.36.8",
      "mandala": 10,
      "sukta": 36,
      "rik": 8,
      "padas": [
        {
          "text": "अ॒पां पेरुं᳚ जी॒वध᳚न्यं भरामहे देवा॒व्यं᳚ सु॒हव᳚मध्वर॒श्रिय᳚म् ।",
          "begin": 0.0,
          "end": 8.469
        },
        {
          "text": "सु॒र॒श्मिं सोम᳚मिन्द्रि॒यं य᳚मीमहि॒ तद्दे॒वाना॒मवो᳚ अ॒द्या वृ᳚णीमहे ॥",
          "begin": 8.469,
          "end": 14.76
        }
      ]
    },
    {
      "id": "10.36.9",
      "mandala": 10,
      "sukta": 36,
      "rik": 9,
      "padas": [
        {
          "text": "स॒नेम॒ तत्सु᳚स॒निता᳚ स॒नित्व᳚भिर्व॒यं जी॒वा जी॒वपु᳚त्रा॒ अना᳚गसः ।",
          "begin": 0.0,
          "end": 6.392
        },
        {
          "text": "ब्र॒ह्म॒द्विषो॒ विष्व॒गेनो᳚ भरेरत॒ तद्दे॒वाना॒मवो᳚ अ॒द्या वृ᳚णीमहे ॥",
          "begin": 6.392,
          "end": 14.76
        }
      ]
    },
    {
      "id": "10.36.10",
      "mandala": 10,
      "sukta": 36,
      "rik": 10,
      "padas": [
        {
          "text": "ये स्था मनो᳚र्य॒ज्ञिया॒स्ते शृ᳚णोतन॒ यद्वो᳚ देवा॒ ईम᳚हे॒ तद्द᳚दातन ।",
          "begin": 0.0,
          "end": 8.99
        },
        {
          "text": "जैत्रं॒ क्रतुं᳚ रयि॒मद्वी॒रव॒द्यश॒स्तद्दे॒वाना॒मवो᳚ अ॒द्या वृ᳚णीमहे ॥",
          "begin": 8.99,
          "end": 15.88
        }
      ]
    },
    {
      "id": "10.36.11",
      "mandala": 10,
      "sukta": 36,
      "rik": 11,
      "padas": [
        {
          "text": "म॒हद॒द्य म᳚ह॒तामा वृ᳚णीम॒हे॑वो᳚ दे॒वानां᳚ बृह॒ताम᳚न॒र्वणा᳚म् ।",
          "begin": 0.0,
          "end": 7.17
        },
        {
          "text": "यथा॒ वसु᳚ वी॒रजा᳚तं॒ नशा᳚महै॒ तद्दे॒वाना॒मवो᳚ अ॒द्या वृ᳚णीमहे ॥",
          "begin": 7.17,
          "end": 14.76
        }
      ]
    },
    {
      "id": "10.36.12",
      "mandala": 10,
      "sukta": 36,
      "rik": 12,
      "padas": [
        {
          "text": "म॒हो अ॒ग्नेः स᳚मिधा॒नस्य॒ शर्म॒ण्यना᳚गा मि॒त्रे वरु᳚णे स्व॒स्तये᳚ ।",
          "begin": 0.0,
          "end": 7.663
        },
        {
          "text": "श्रेष्ठे᳚ स्याम सवि॒तुः सवी᳚मनि॒ तद्दे॒वाना॒मवो᳚ अ॒द्या वृ᳚णीमहे ॥",
          "begin": 7.663,
          "end": 15.36
        }
      ]
    },
    {
      "id": "10.36.13",
      "mandala": 10,
      "sukta": 36,
      "rik": 13,
      "padas": [
        {
          "text": "ये स᳚वि॒तुः स॒त्यस᳚वस्य॒ विश्वे᳚ मि॒त्रस्य᳚ व्र॒ते वरु᳚णस्य दे॒वाः ।",
          "begin": 0.0,
          "end": 7.223
        },
        {
          "text": "ते सौभ᳚गं वी॒रव॒द्गोम॒दप्नो॒ दधा᳚तन॒ द्रवि᳚णं चि॒त्रम॒स्मे ॥",
          "begin": 7.223,
          "end": 13.68
        }
      ]
    },
    {
      "id": "10.36.14",
      "mandala": 10,
      "sukta": 36,
      "rik": 14,
      "padas": [
        {
          "text": "स॒वि॒ता प॒श्चाता᳚त्सवि॒ता पु॒रस्ता᳚त्सवि॒तोत्त॒रात्ता᳚त्सवि॒ताध॒रात्ता᳚त् ।",
          "begin": 0.0,
          "end": 9.51
        },
        {
          "text": "स॒वि॒ता नः᳚ सुवतु स॒र्वता᳚तिं सवि॒ता नो᳚ रासतां दी॒र्घमायु᳚ः ॥",
          "begin": 9.51,
          "end": 18.08
        }
      ]
    }
  ]
}