{
  "mandala": 10,
  "sukta": 47,
  "verses": [
    {
      "id": "10.47.1",
      "mandala": 10,
      "sukta": 47,
      "rik": 1,
      "padas": [
        {
          "text": "ज॒गृ॒भ्मा ते॒ दक्षि᳚णमिन्द्र॒ हस्तं᳚ वसू॒यवो᳚ वसुपते॒ वसू᳚नाम् ।",
          "begin": 0.0,
          "end": 7.659
        },
        {
          "text": "वि॒द्मा हि त्वा॒ गोप᳚तिं शूर॒ गोना᳚म॒स्मभ्यं᳚ चि॒त्रं वृष᳚णं र॒यिं दा᳚ः ॥",
          "begin": 7.659,
          "end": 15.72
        }
      ]
    },
    {
      "id": "10.47.2",
      "mandala": 10,
      "sukta": 47,
      "rik": 2,
      "padas": [
        {
          "text": "स्वा॒यु॒धं स्वव᳚सं सुनी॒थं चतु᳚ःसमुद्रं ध॒रुणं᳚ रयी॒णाम् ।",
          "begin": 0.0,
          "end": 6.643
        },
        {
          "text": "च॒र्कृत्यं॒ शंस्यं॒ भूरि᳚वारम॒स्मभ्यं᳚ चि॒त्रं वृष᳚णं र॒यिं दा᳚ः ॥",
          "begin": 6.643,
          "end": 13.08
        }
      ]
    },
    {
      "id": "10.47.3",
      "mandala": 10,
      "sukta": 47,
      "rik": 3,
      "padas": [
        {
          "text": "सु॒ब्रह्मा᳚णं दे॒वव᳚न्तं बृ॒हन्त᳚मु॒रुं ग᳚भी॒रं पृ॒थुबु᳚ध्नमिन्द्र ।",
          "begin": 0.0,
          "end": 6.795
        },
        {
          "text": "श्रु॒तऋ᳚षिमु॒ग्रम᳚भिमाति॒षाह᳚म॒स्मभ्यं᳚ चि॒त्रं वृष᳚णं र॒यिं दा᳚ः ॥",
          "begin": 6.795,
          "end": 12.88
        }
      ]
    },
    {
      "id": "10.47.4",
      "mandala": 10,
      "sukta": 47,
      "rik": 4,
      "padas": [
        {
          "text": "स॒नद्वा᳚जं॒ विप्र᳚वीरं॒ तरु᳚त्रं धन॒स्पृतं᳚ शूशु॒वांसं᳚ सु॒दक्ष᳚म् ।",
          "begin": 0.0,
          "end": 6.097
        },
        {
          "text": "द॒स्यु॒हनं᳚ पू॒र्भिद᳚मिन्द्र स॒त्यम॒स्मभ्यं᳚ चि॒त्रं वृष᳚णं र॒यिं दा᳚ः ॥",
          "begin": 6.097,
          "end": 14.2
        }
      ]
    },
    {
      "id": "10.47.5",
      "mandala": 10,
      "sukta": 47,
      "rik": 5,
      "padas": [
        {
          "text": "अश्वा᳚वन्तं र॒थिनं᳚ वी॒रव᳚न्तं सह॒स्रिणं᳚ श॒तिनं॒ वाज᳚मिन्द्र ।",
          "begin": 0.0,
          "end": 6.824
        },
        {
          "text": "भ॒द्रव्रा᳚तं॒ विप्र᳚वीरं स्व॒र्षाम॒स्मभ्यं᳚ चि॒त्रं वृष᳚णं र॒यिं दा᳚ः ॥",
          "begin": 6.824,
          "end": 14.64
        }
      ]
    },
    {
      "id": "10.47.6",
      "mandala": 10,
      "sukta": 47,
      "rik": 6,
      "padas": [
        {
          "text": "प्र स॒प्तगु᳚मृ॒तधी᳚तिं सुमे॒धां बृह॒स्पतिं᳚ म॒तिरच्छा᳚ जिगाति ।",
          "begin": 0.0,
          "end": 7.261
        },
        {
          "text": "य आ᳚ङ्गिर॒सो नम᳚सोप॒सद्यो॒॑स्मभ्यं᳚ चि॒त्रं वृष᳚णं र॒यिं दा᳚ः ॥",
          "begin": 7.261,
          "end": 13.76
        }
      ]
    },
    {
      "id": "10.47.7",
      "mandala": 10,
      "sukta": 47,
      "rik": 7,
      "padas": [
        {
          "text": "वनी᳚वानो॒ मम᳚ दू॒तास॒ इन्द्रं॒ स्तोमा᳚श्चरन्ति सुम॒तीरि᳚या॒नाः ।",
          "begin": 0.0,
          "end": 7.371
        },
        {
          "text": "हृ॒दि॒स्पृशो॒ मन᳚सा व॒च्यमा᳚ना अ॒स्मभ्यं᳚ चि॒त्रं वृष᳚णं र॒यिं दा᳚ः ॥",
          "begin": 7.371,
          "end": 14.76
        }
      ]
    },
    {
      "id": "10.47.8",
      "mandala": 10,
      "sukta": 47,
      "rik": 8,
      "padas": [
        {
          "text": "यत्त्वा॒ यामि᳚ द॒द्धि तन्न᳚ इन्द्र बृ॒हन्तं॒ क्षय॒मस᳚मं॒ जना᳚नाम् ।",
          "begin": 0.0,
          "end": 6.651
        },
        {
          "text": "अ॒भि तद्द्यावा᳚पृथि॒वी गृ᳚णीताम॒स्मभ्यं᳚ चि॒त्रं वृष᳚णं र॒यिं दा᳚ः ॥",
          "begin": 6.651,
          "end": 16.52
        }
      ]
    }
  ]
}