{
  "mandala": 10,
  "sukta": 5,
  "verses": [
    {
      "id": "10.5.1",
      "mandala": 10,
      "sukta": 5,
      "rik": 1,
      "padas": [
        {
          "text": "एकः᳚ समु॒द्रो ध॒रुणो᳚ रयी॒णाम॒स्मद्धृ॒दो भूरि᳚जन्मा॒ वि च᳚ष्टे ।",
          "begin": 0.0,
          "end": 7.895
        },
        {
          "text": "सिष॒क्त्यूध᳚र्नि॒ण्योरु॒पस्थ॒ उत्स᳚स्य॒ मध्ये॒ निहि᳚तं प॒दं वेः ॥",
          "begin": 7.895,
          "end": 14.28
        }
      ]
    },
    {
      "id": "10.5.2",
      "mandala": 10,
      "sukta": 5,
      "rik": 2,
      "padas": [
        {
          "text": "स॒मा॒नं नी॒ळं वृष᳚णो॒ वसा᳚ना॒ः सं ज᳚ग्मिरे महि॒षा अर्व᳚तीभिः ।",
          "begin": 0.0,
          "end": 7.077
        },
        {
          "text": "ऋ॒तस्य᳚ प॒दं क॒वयो॒ नि पा᳚न्ति॒ गुहा॒ नामा᳚नि दधिरे॒ परा᳚णि ॥",
          "begin": 7.077,
          "end": 13.84
        }
      ]
    },
    {
      "id": "10.5.3",
      "mandala": 10,
      "sukta": 5,
      "rik": 3,
      "padas": [
        {
          "text": "ऋ॒ता॒यिनी᳚ मा॒यिनी॒ सं द᳚धाते मि॒त्वा शिशुं᳚ जज्ञतुर्व॒र्धय᳚न्ती ।",
          "begin": 0.0,
          "end": 7.423
        },
        {
          "text": "विश्व᳚स्य॒ नाभिं॒ चर᳚तो ध्रु॒वस्य᳚ क॒वेश्चि॒त्तन्तुं॒ मन᳚सा वि॒यन्त᳚ः ॥",
          "begin": 7.423,
          "end": 13.84
        }
      ]
    },
    {
      "id": "10.5.4",
      "mandala": 10,
      "sukta": 5,
      "rik": 4,
      "padas": [
        {
          "text": "ऋ॒तस्य॒ हि व᳚र्त॒नय॒ः सुजा᳚त॒मिषो॒ वाजा᳚य प्र॒दिव॒ः सच᳚न्ते ।",
          "begin": 0.0,
          "end": 7.474
        },
        {
          "text": "अ॒धी॒वा॒सं रोद᳚सी वावसा॒ने घृ॒तैरन्नै᳚र्वावृधाते॒ मधू᳚नाम् ॥",
          "begin": 7.474,
          "end": 14.32
        }
      ]
    },
    {
      "id": "10.5.5",
      "mandala": 10,
      "sukta": 5,
      "rik": 5,
      "padas": [
        {
          "text": "स॒प्त स्वसॄ॒ररु᳚षीर्वावशा॒नो वि॒द्वान्मध्व॒ उज्ज᳚भारा दृ॒शे कम् ।",
          "begin": 0.0,
          "end": 8.898
        },
        {
          "text": "अ॒न्तर्ये᳚मे अ॒न्तरि᳚क्षे पुरा॒जा इ॒च्छन्व॒व्रिम᳚विदत्पूष॒णस्य᳚ ॥",
          "begin": 8.898,
          "end": 14.36
        }
      ]
    },
    {
      "id": "10.5.6",
      "mandala": 10,
      "sukta": 5,
      "rik": 6,
      "padas": [
        {
          "text": "स॒प्त म॒र्यादा᳚ः क॒वय᳚स्ततक्षु॒स्तासा॒मेका॒मिद॒भ्यं᳚हु॒रो गा᳚त् ।",
          "begin": 0.0,
          "end": 8.254
        },
        {
          "text": "आ॒योर्ह᳚ स्क॒म्भ उ᳚प॒मस्य᳚ नी॒ळे प॒थां वि᳚स॒र्गे ध॒रुणे᳚षु तस्थौ ॥",
          "begin": 8.254,
          "end": 14.36
        }
      ]
    },
    {
      "id": "10.5.7",
      "mandala": 10,
      "sukta": 5,
      "rik": 7,
      "padas": [
        {
          "text": "अस᳚च्च॒ सच्च᳚ पर॒मे व्यो᳚म॒न्दक्ष᳚स्य॒ जन्म॒न्नदि᳚तेरु॒पस्थे᳚ ।",
          "begin": 0.0,
          "end": 6.133
        },
        {
          "text": "अ॒ग्निर्ह᳚ नः प्रथम॒जा ऋ॒तस्य॒ पूर्व॒ आयु᳚नि वृष॒भश्च᳚ धे॒नुः ॥",
          "begin": 6.133,
          "end": 12.84
        }
      ]
    }
  ]
}