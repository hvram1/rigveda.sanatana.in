{
  "mandala": 10,
  "sukta": 67,
  "verses": [
    {
      "id": "10.67.1",
      "mandala": 10,
      "sukta": 67,
      "rik": 1,
      "padas": [
        {
          "text": "इ॒मां धियं᳚ स॒प्तशी᳚र्ष्णीं पि॒ता न᳚ ऋ॒तप्र᳚जातां बृह॒तीम᳚विन्दत् ।",
          "begin": 0.0,
          "end": 9.375
        },
        {
          "text": "तु॒रीयं᳚ स्विज्जनयद्वि॒श्वज᳚न्यो॒॑यास्य᳚ उ॒क्थमिन्द्रा᳚य॒ शंस᳚न् ॥",
          "begin": 9.375,
          "end": 16.52
        }
      ]
    },
    {
      "id": "10.67.2",
      "mandala": 10,
      "sukta": 67,
      "rik": 2,
      "padas": [
        {
          "text": "ऋ॒तं शंस᳚न्त ऋ॒जु दीध्या᳚ना दि॒वस्पु॒त्रासो॒ असु᳚रस्य वी॒राः ।",
          "begin": 0.0,
          "end": 7.609
        },
        {
          "text": "विप्रं᳚ प॒दमङ्गि᳚रसो॒ दधा᳚ना य॒ज्ञस्य॒ धाम᳚ प्रथ॒मं म᳚नन्त ॥",
          "begin": 7.609,
          "end": 14.52
        }
      ]
    },
    {
      "id": "10.67.3",
      "mandala": 10,
      "sukta": 67,
      "rik": 3,
      "padas": [
        {
          "text": "हं॒सैरि᳚व॒ सखि᳚भि॒र्वाव᳚दद्भिरश्म॒न्मया᳚नि॒ नह᳚ना॒ व्यस्य᳚न् ।",
          "begin": 0.0,
          "end": 7.213
        },
        {
          "text": "बृह॒स्पति᳚रभि॒कनि᳚क्रद॒द्गा उ॒त प्रास्तौ॒दुच्च᳚ वि॒द्वाँ अ᳚गायत् ॥",
          "begin": 7.213,
          "end": 13.44
        }
      ]
    },
    {
      "id": "10.67.4",
      "mandala": 10,
      "sukta": 67,
      "rik": 4,
      "padas": [
        {
          "text": "अ॒वो द्वाभ्यां᳚ प॒र एक᳚या॒ गा गुहा॒ तिष्ठ᳚न्ती॒रनृ᳚तस्य॒ सेतौ᳚ ।",
          "begin": 0.0,
          "end": 8.195
        },
        {
          "text": "बृह॒स्पति॒स्तम᳚सि॒ ज्योति᳚रि॒च्छन्नुदु॒स्रा आक॒र्वि हि ति॒स्र आवः᳚ ॥",
          "begin": 8.195,
          "end": 14.36
        }
      ]
    },
    {
      "id": "10.67.5",
      "mandala": 10,
      "sukta": 67,
      "rik": 5,
      "padas": [
        {
          "text": "वि॒भिद्या॒ पुरं᳚ श॒यथे॒मपा᳚चीं॒ निस्त्रीणि᳚ सा॒कमु᳚द॒धेर᳚कृन्तत् ।",
          "begin": 0.0,
          "end": 7.679
        },
        {
          "text": "बृह॒स्पति᳚रु॒षसं॒ सूर्यं॒ गाम॒र्कं वि᳚वेद स्त॒नय᳚न्निव॒ द्यौः ॥",
          "begin": 7.679,
          "end": 13.76
        }
      ]
    },
    {
      "id": "10.67.6",
      "mandala": 10,
      "sukta": 67,
      "rik": 6,
      "padas": [
        {
          "text": "इन्द्रो᳚ व॒लं र᳚क्षि॒तारं॒ दुघा᳚नां क॒रेणे᳚व॒ वि च᳚कर्ता॒ रवे᳚ण ।",
          "begin": 0.0,
          "end": 8.584
        },
        {
          "text": "स्वेदा᳚ञ्जिभिरा॒शिर᳚मि॒च्छमा॒नो॑रो᳚दयत्प॒णिमा गा अ᳚मुष्णात् ॥",
          "begin": 8.584,
          "end": 15.36
        }
      ]
    },
    {
      "id": "10.67.7",
      "mandala": 10,
      "sukta": 67,
      "rik": 7,
      "padas": [
        {
          "text": "स ईं᳚ स॒त्येभि॒ः सखि᳚भिः शु॒चद्भि॒र्गोधा᳚यसं॒ वि ध᳚न॒सैर᳚दर्दः ।",
          "begin": 0.0,
          "end": 6.714
        },
        {
          "text": "ब्रह्म᳚ण॒स्पति॒र्वृष᳚भिर्व॒राहै᳚र्घ॒र्मस्वे᳚देभि॒र्द्रवि᳚णं॒ व्या᳚नट् ॥",
          "begin": 6.714,
          "end": 14.36
        }
      ]
    },
    {
      "id": "10.67.8",
      "mandala": 10,
      "sukta": 67,
      "rik": 8,
      "padas": [
        {
          "text": "ते स॒त्येन॒ मन᳚सा॒ गोप᳚तिं॒ गा इ᳚या॒नास᳚ इषणयन्त धी॒भिः ।",
          "begin": 0.0,
          "end": 6.503
        },
        {
          "text": "बृह॒स्पति᳚र्मि॒थोअ᳚वद्यपेभि॒रुदु॒स्रिया᳚ असृजत स्व॒युग्भि᳚ः ॥",
          "begin": 6.503,
          "end": 13.8
        }
      ]
    },
    {
      "id": "10.67.9",
      "mandala": 10,
      "sukta": 67,
      "rik": 9,
      "padas": [
        {
          "text": "तं व॒र्धय᳚न्तो म॒तिभि᳚ः शि॒वाभि᳚ः सिं॒हमि᳚व॒ नान᳚दतं स॒धस्थे᳚ ।",
          "begin": 0.0,
          "end": 7.118
        },
        {
          "text": "बृह॒स्पतिं॒ वृष᳚णं॒ शूर᳚सातौ॒ भरे᳚भरे॒ अनु᳚ मदेम जि॒ष्णुम् ॥",
          "begin": 7.118,
          "end": 13.48
        }
      ]
    },
    {
      "id": "10.67.10",
      "mandala": 10,
      "sukta": 67,
      "rik": 10,
      "padas": [
        {
          "text": "य॒दा वाज॒मस᳚नद्वि॒श्वरू᳚प॒मा द्यामरु᳚क्ष॒दुत्त᳚राणि॒ सद्म᳚ ।",
          "begin": 0.0,
          "end": 6.487
        },
        {
          "text": "बृह॒स्पतिं॒ वृष᳚णं व॒र्धय᳚न्तो॒ नाना॒ सन्तो॒ बिभ्र᳚तो॒ ज्योति᳚रा॒सा ॥",
          "begin": 6.487,
          "end": 13.76
        }
      ]
    },
    {
      "id": "10.67.11",
      "mandala": 10,
      "sukta": 67,
      "rik": 11,
      "padas": [
        {
          "text": "स॒त्यामा॒शिषं᳚ कृणुता वयो॒धै की॒रिं चि॒द्ध्यव᳚थ॒ स्वेभि॒रेवै᳚ः ।",
          "begin": 0.0,
          "end": 7.316
        },
        {
          "text": "प॒श्चा मृधो॒ अप᳚ भवन्तु॒ विश्वा॒स्तद्रो᳚दसी शृणुतं विश्वमि॒न्वे ॥",
          "begin": 7.316,
          "end": 14.44
        }
      ]
    },
    {
      "id": "10.67.12",
      "mandala": 10,
      "sukta": 67,
      "rik": 12,
      "padas": [
        {
          "text": "इन्द्रो᳚ म॒ह्ना म᳚ह॒तो अ᳚र्ण॒वस्य॒ वि मू॒र्धान᳚मभिनदर्बु॒दस्य᳚ ।",
          "begin": 0.0,
          "end": 8.351
        },
        {
          "text": "अह॒न्नहि॒मरि᳚णात्स॒प्त सिन्धू᳚न्दे॒वैर्द्या᳚वापृथिवी॒ प्राव᳚तं नः ॥",
          "begin": 8.351,
          "end": 16.48
        }
      ]
    }
  ]
}