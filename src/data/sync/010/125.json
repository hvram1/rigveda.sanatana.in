{
  "mandala": 10,
  "sukta": 125,
  "verses": [
    {
      "id": "10.125.1",
      "mandala": 10,
      "sukta": 125,
      "rik": 1,
      "padas": [
        {
          "text": "अ॒हं रु॒द्रेभि॒र्वसु᳚भिश्चराम्य॒हमा᳚दि॒त्यैरु॒त वि॒श्वदे᳚वैः ।",
          "begin": 0.0,
          "end": 9.654
        },
        {
          "text": "अ॒हं मि॒त्रावरु᳚णो॒भा बि᳚भर्म्य॒हमि᳚न्द्रा॒ग्नी अ॒हम॒श्विनो॒भा ॥",
          "begin": 9.654,
          "end": 17.36
        }
      ]
    },
    {
      "id": "10.125.2",
      "mandala": 10,
      "sukta": 125,
      "rik": 2,
      "padas": [
        {
          "text": "अ॒हं सोम᳚माह॒नसं᳚ बिभर्म्य॒हं त्वष्टा᳚रमु॒त पू॒षणं॒ भग᳚म् ।",
          "begin": 0.0,
          "end": 7.188
        },
        {
          "text": "अ॒हं द᳚धामि॒ द्रवि᳚णं ह॒विष्म᳚ते सुप्रा॒व्ये॒३॒᳚ यज᳚मानाय सुन्व॒ते ॥",
          "begin": 7.188,
          "end": 16.56
        }
      ]
    },
    {
      "id": "10.125.3",
      "mandala": 10,
      "sukta": 125,
      "rik": 3,
      "padas": [
        {
          "text": "अ॒हं राष्ट्री᳚ सं॒गम᳚नी॒ वसू᳚नां चिकि॒तुषी᳚ प्रथ॒मा य॒ज्ञिया᳚नाम् ।",
          "begin": 0.0,
          "end": 8.624
        },
        {
          "text": "तां मा᳚ दे॒वा व्य᳚दधुः पुरु॒त्रा भूरि᳚स्थात्रां॒ भूर्या᳚वे॒शय᳚न्तीम् ॥",
          "begin": 8.624,
          "end": 18.04
        }
      ]
    },
    {
      "id": "10.125.4",
      "mandala": 10,
      "sukta": 125,
      "rik": 4,
      "padas": [
        {
          "text": "मया॒ सो अन्न᳚मत्ति॒ यो वि॒पश्य᳚ति॒ यः प्राणि᳚ति॒ य ईं᳚ शृ॒णोत्यु॒क्तम् ।",
          "begin": 0.0,
          "end": 9.042
        },
        {
          "text": "अ॒म॒न्तवो॒ मां त उप᳚ क्षियन्ति श्रु॒धि श्रु᳚त श्रद्धि॒वं ते᳚ वदामि ॥",
          "begin": 9.042,
          "end": 15.16
        }
      ]
    },
    {
      "id": "10.125.5",
      "mandala": 10,
      "sukta": 125,
      "rik": 5,
      "padas": [
        {
          "text": "अ॒हमे॒व स्व॒यमि॒दं व᳚दामि॒ जुष्टं᳚ दे॒वेभि᳚रु॒त मानु᳚षेभिः ।",
          "begin": 0.0,
          "end": 7.415
        },
        {
          "text": "यं का॒मये॒ तंत᳚मु॒ग्रं कृ᳚णोमि॒ तं ब्र॒ह्माणं॒ तमृषिं॒ तं सु᳚मे॒धाम् ॥",
          "begin": 7.415,
          "end": 13.92
        }
      ]
    },
    {
      "id": "10.125.6",
      "mandala": 10,
      "sukta": 125,
      "rik": 6,
      "padas": [
        {
          "text": "अ॒हं रु॒द्राय॒ धनु॒रा त᳚नोमि ब्रह्म॒द्विषे॒ शर᳚वे॒ हन्त॒वा उ᳚ ।",
          "begin": 0.0,
          "end": 7.946
        },
        {
          "text": "अ॒हं जना᳚य स॒मदं᳚ कृणोम्य॒हं द्यावा᳚पृथि॒वी आ वि᳚वेश ॥",
          "begin": 7.946,
          "end": 15.0
        }
      ]
    },
    {
      "id": "10.125.7",
      "mandala": 10,
      "sukta": 125,
      "rik": 7,
      "padas": [
        {
          "text": "अ॒हं सु᳚वे पि॒तर᳚मस्य मू॒र्धन्मम॒ योनि᳚र॒प्स्व१॒᳚न्तः स᳚मु॒द्रे ।",
          "begin": 0.0,
          "end": 8.002
        },
        {
          "text": "ततो॒ वि ति᳚ष्ठे॒ भुव॒नानु॒ विश्वो॒तामूं द्यां व॒र्ष्मणोप᳚ स्पृशामि ॥",
          "begin": 8.002,
          "end": 14.8
        }
      ]
    },
    {
      "id": "10.125.8",
      "mandala": 10,
      "sukta": 125,
      "rik": 8,
      "padas": [
        {
          "text": "अ॒हमे॒व वात᳚ इव॒ प्र वा᳚म्या॒रभ᳚माणा॒ भुव᳚नानि॒ विश्वा᳚ ।",
          "begin": 0.0,
          "end": 7.811
        },
        {
          "text": "प॒रो दि॒वा प॒र ए॒ना पृ᳚थि॒व्यैताव᳚ती महि॒ना सं ब᳚भूव ॥",
          "begin": 7.811,
          "end": 17.2
        }
      ]
    }
  ]
}