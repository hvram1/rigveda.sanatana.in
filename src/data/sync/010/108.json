{
  "mandala": 10,
  "sukta": 108,
  "verses": [
    {
      "id": "10.108.1",
      "mandala": 10,
      "sukta": 108,
      "rik": 1,
      "padas": [
        {
          "text": "किमि॒च्छन्ती᳚ स॒रमा॒ प्रेदमा᳚नड्दू॒रे ह्यध्वा॒ जगु᳚रिः परा॒चैः ।",
          "begin": 0.0,
          "end": 9.608
        },
        {
          "text": "कास्मेहि᳚ति॒ः का परि᳚तक्म्यासीत्क॒थं र॒साया᳚ अतर॒ः पयां᳚सि ॥",
          "begin": 9.608,
          "end": 16.64
        }
      ]
    },
    {
      "id": "10.108.2",
      "mandala": 10,
      "sukta": 108,
      "rik": 2,
      "padas": [
        {
          "text": "इन्द्र᳚स्य दू॒तीरि᳚षि॒ता च᳚रामि म॒ह इ॒च्छन्ती᳚ पणयो नि॒धीन्व᳚ः ।",
          "begin": 0.0,
          "end": 6.501
        },
        {
          "text": "अ॒ति॒ष्कदो᳚ भि॒यसा॒ तन्न᳚ आव॒त्तथा᳚ र॒साया᳚ अतरं॒ पयां᳚सि ॥",
          "begin": 6.501,
          "end": 13.76
        }
      ]
    },
    {
      "id": "10.108.3",
      "mandala": 10,
      "sukta": 108,
      "rik": 3,
      "padas": [
        {
          "text": "की॒दृङ्ङिन्द्र᳚ः सरमे॒ का दृ᳚शी॒का यस्ये॒दं दू॒तीरस᳚रः परा॒कात् ।",
          "begin": 0.0,
          "end": 7.578
        },
        {
          "text": "आ च॒ गच्छा᳚न्मि॒त्रमे᳚ना दधा॒माथा॒ गवां॒ गोप᳚तिर्नो भवाति ॥",
          "begin": 7.578,
          "end": 13.8
        }
      ]
    },
    {
      "id": "10.108.4",
      "mandala": 10,
      "sukta": 108,
      "rik": 4,
      "padas": [
        {
          "text": "नाहं तं वे᳚द॒ दभ्यं॒ दभ॒त्स यस्ये॒दं दू॒तीरस᳚रं परा॒कात् ।",
          "begin": 0.0,
          "end": 6.936
        },
        {
          "text": "न तं गू᳚हन्ति स्र॒वतो᳚ गभी॒रा ह॒ता इन्द्रे᳚ण पणयः शयध्वे ॥",
          "begin": 6.936,
          "end": 13.92
        }
      ]
    },
    {
      "id": "10.108.5",
      "mandala": 10,
      "sukta": 108,
      "rik": 5,
      "padas": [
        {
          "text": "इ॒मा गावः᳚ सरमे॒ या ऐच्छ॒ः परि᳚ दि॒वो अन्ता᳚न्त्सुभगे॒ पत᳚न्ती ।",
          "begin": 0.0,
          "end": 7.622
        },
        {
          "text": "कस्त᳚ एना॒ अव᳚ सृजा॒दयु᳚ध्व्यु॒तास्माक॒मायु᳚धा सन्ति ति॒ग्मा ॥",
          "begin": 7.622,
          "end": 13.76
        }
      ]
    },
    {
      "id": "10.108.6",
      "mandala": 10,
      "sukta": 108,
      "rik": 6,
      "padas": [
        {
          "text": "अ॒से॒न्या वः᳚ पणयो॒ वचां᳚स्यनिष॒व्यास्त॒न्व᳚ः सन्तु पा॒पीः ।",
          "begin": 0.0,
          "end": 6.198
        },
        {
          "text": "अधृ᳚ष्टो व॒ एत॒वा अ᳚स्तु॒ पन्था॒ बृह॒स्पति᳚र्व उभ॒या न मृ᳚ळात् ॥",
          "begin": 6.198,
          "end": 13.32
        }
      ]
    },
    {
      "id": "10.108.7",
      "mandala": 10,
      "sukta": 108,
      "rik": 7,
      "padas": [
        {
          "text": "अ॒यं नि॒धिः स᳚रमे॒ अद्रि᳚बुध्नो॒ गोभि॒रश्वे᳚भि॒र्वसु᳚भि॒र्न्यृ᳚ष्टः ।",
          "begin": 0.0,
          "end": 6.074
        },
        {
          "text": "रक्ष᳚न्ति॒ तं प॒णयो॒ ये सु᳚गो॒पा रेकु᳚ प॒दमल᳚क॒मा ज᳚गन्थ ॥",
          "begin": 6.074,
          "end": 13.16
        }
      ]
    },
    {
      "id": "10.108.8",
      "mandala": 10,
      "sukta": 108,
      "rik": 8,
      "padas": [
        {
          "text": "एह ग᳚म॒न्नृष᳚य॒ः सोम᳚शिता अ॒यास्यो॒ अङ्गि᳚रसो॒ नव᳚ग्वाः ।",
          "begin": 0.0,
          "end": 6.792
        },
        {
          "text": "त ए॒तमू॒र्वं वि भ᳚जन्त॒ गोना॒मथै॒तद्वचः᳚ प॒णयो॒ वम॒न्नित् ॥",
          "begin": 6.792,
          "end": 12.88
        }
      ]
    },
    {
      "id": "10.108.9",
      "mandala": 10,
      "sukta": 108,
      "rik": 9,
      "padas": [
        {
          "text": "ए॒वा च॒ त्वं स᳚रम आज॒गन्थ॒ प्रबा᳚धिता॒ सह᳚सा॒ दैव्ये᳚न ।",
          "begin": 0.0,
          "end": 6.968
        },
        {
          "text": "स्वसा᳚रं त्वा कृणवै॒ मा पुन᳚र्गा॒ अप᳚ ते॒ गवां᳚ सुभगे भजाम ॥",
          "begin": 6.968,
          "end": 13.56
        }
      ]
    },
    {
      "id": "10.108.10",
      "mandala": 10,
      "sukta": 108,
      "rik": 10,
      "padas": [
        {
          "text": "नाहं वे᳚द भ्रातृ॒त्वं नो स्व᳚सृ॒त्वमिन्द्रो᳚ विदु॒रङ्गि᳚रसश्च घो॒राः ।",
          "begin": 0.0,
          "end": 8.66
        },
        {
          "text": "गोका᳚मा मे अच्छदय॒न्यदाय॒मपात᳚ इत पणयो॒ वरी᳚यः ॥",
          "begin": 8.66,
          "end": 14.68
        }
      ]
    },
    {
      "id": "10.108.11",
      "mandala": 10,
      "sukta": 108,
      "rik": 11,
      "padas": [
        {
          "text": "दू॒रमि᳚त पणयो॒ वरी᳚य॒ उद्गावो᳚ यन्तु मिन॒तीरृ॒तेन᳚ ।",
          "begin": 0.0,
          "end": 7.65
        },
        {
          "text": "बृह॒स्पति॒र्या अवि᳚न्द॒न्निगू᳚ळ्हा॒ः सोमो॒ ग्रावा᳚ण॒ ऋष᳚यश्च॒ विप्रा᳚ः ॥",
          "begin": 7.65,
          "end": 20.16
        }
      ]
    }
  ]
}