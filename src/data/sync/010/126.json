{
  "mandala": 10,
  "sukta": 126,
  "verses": [
    {
      "id": "10.126.1",
      "mandala": 10,
      "sukta": 126,
      "rik": 1,
      "padas": [
        {
          "text": "न तमंहो॒ न दु᳚रि॒तं देवा᳚सो अष्ट॒ मर्त्य᳚म् ।",
          "begin": 0.0,
          "end": 8.265
        },
        {
          "text": "स॒जोष᳚सो॒ यम᳚र्य॒मा मि॒त्रो नय᳚न्ति॒ वरु᳚णो॒ अति॒ द्विषः᳚ ॥",
          "begin": 8.265,
          "end": 15.04
        }
      ]
    },
    {
      "id": "10.126.2",
      "mandala": 10,
      "sukta": 126,
      "rik": 2,
      "padas": [
        {
          "text": "तद्धि व॒यं वृ᳚णी॒महे॒ वरु᳚ण॒ मित्रार्य᳚मन् ।",
          "begin": 0.0,
          "end": 5.685
        },
        {
          "text": "येना॒ निरंह᳚सो यू॒यं पा॒थ ने॒था च॒ मर्त्य॒मति॒ द्विषः᳚ ॥",
          "begin": 5.685,
          "end": 11.04
        }
      ]
    },
    {
      "id": "10.126.3",
      "mandala": 10,
      "sukta": 126,
      "rik": 3,
      "padas": [
        {
          "text": "ते नू॒नं नो॒॑यमू॒तये॒ वरु᳚णो मि॒त्रो अ᳚र्य॒मा ।",
          "begin": 0.0,
          "end": 6.094
        },
        {
          "text": "नयि᳚ष्ठा उ नो ने॒षणि॒ पर्षि᳚ष्ठा उ नः प॒र्षण्यति॒ द्विषः᳚ ॥",
          "begin": 6.094,
          "end": 12.52
        }
      ]
    },
    {
      "id": "10.126.4",
      "mandala": 10,
      "sukta": 126,
      "rik": 4,
      "padas": [
        {
          "text": "यू॒यं विश्वं॒ परि᳚ पाथ॒ वरु᳚णो मि॒त्रो अ᳚र्य॒मा ।",
          "begin": 0.0,
          "end": 6.508
        },
        {
          "text": "यु॒ष्माकं॒ शर्म᳚णि प्रि॒ये स्याम᳚ सुप्रणीत॒यो॑ति॒ द्विषः᳚ ॥",
          "begin": 6.508,
          "end": 12.0
        }
      ]
    },
    {
      "id": "10.126.5",
      "mandala": 10,
      "sukta": 126,
      "rik": 5,
      "padas": [
        {
          "text": "आ॒दि॒त्यासो॒ अति॒ स्रिधो॒ वरु᳚णो मि॒त्रो अ᳚र्य॒मा ।",
          "begin": 0.0,
          "end": 6.127
        },
        {
          "text": "उ॒ग्रं म॒रुद्भी᳚ रु॒द्रं हु᳚वे॒मेन्द्र᳚म॒ग्निं स्व॒स्तये॑ति॒ द्विषः᳚ ॥",
          "begin": 6.127,
          "end": 13.32
        }
      ]
    },
    {
      "id": "10.126.6",
      "mandala": 10,
      "sukta": 126,
      "rik": 6,
      "padas": [
        {
          "text": "नेता᳚र ऊ॒ षु ण᳚स्ति॒रो वरु᳚णो मि॒त्रो अ᳚र्य॒मा ।",
          "begin": 0.0,
          "end": 7.029
        },
        {
          "text": "अति॒ विश्वा᳚नि दुरि॒ता राजा᳚नश्चर्षणी॒नामति॒ द्विषः᳚ ॥",
          "begin": 7.029,
          "end": 13.08
        }
      ]
    },
    {
      "id": "10.126.7",
      "mandala": 10,
      "sukta": 126,
      "rik": 7,
      "padas": [
        {
          "text": "शु॒नम॒स्मभ्य᳚मू॒तये॒ वरु᳚णो मि॒त्रो अ᳚र्य॒मा ।",
          "begin": 0.0,
          "end": 6.361
        },
        {
          "text": "शर्म᳚ यच्छन्तु स॒प्रथ᳚ आदि॒त्यासो॒ यदीम᳚हे॒ अति॒ द्विषः᳚ ॥",
          "begin": 6.361,
          "end": 12.52
        }
      ]
    },
    {
      "id": "10.126.8",
      "mandala": 10,
      "sukta": 126,
      "rik": 8,
      "padas": [
        {
          "text": "यथा᳚ ह॒ त्यद्व᳚सवो गौ॒र्यं᳚ चित्प॒दि षि॒ताममु᳚ञ्चता यजत्राः ।",
          "begin": 0.0,
          "end": 10.527
        },
        {
          "text": "ए॒वो ष्व१॒᳚स्मन्मु᳚ञ्चता॒ व्यंह॒ः प्र ता᳚र्यग्ने प्रत॒रं न॒ आयु᳚ः ॥",
          "begin": 10.527,
          "end": 20.64
        }
      ]
    }
  ]
}