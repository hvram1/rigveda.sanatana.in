{
  "mandala": 10,
  "sukta": 94,
  "verses": [
    {
      "id": "10.94.1",
      "mandala": 10,
      "sukta": 94,
      "rik": 1,
      "padas": [
        {
          "text": "प्रैते व᳚दन्तु॒ प्र व॒यं व᳚दाम॒ ग्राव᳚भ्यो॒ वाचं᳚ वदता॒ वद᳚द्भ्यः ।",
          "begin": 0.0,
          "end": 8.647
        },
        {
          "text": "यद᳚द्रयः पर्वताः सा॒कमा॒शव॒ः श्लोकं॒ घोषं॒ भर॒थेन्द्रा᳚य सो॒मिनः᳚ ॥",
          "begin": 8.647,
          "end": 16.44
        }
      ]
    },
    {
      "id": "10.94.2",
      "mandala": 10,
      "sukta": 94,
      "rik": 2,
      "padas": [
        {
          "text": "ए॒ते व᳚दन्ति श॒तव᳚त्स॒हस्र᳚वद॒भि क्र᳚न्दन्ति॒ हरि᳚तेभिरा॒सभि᳚ः ।",
          "begin": 0.0,
          "end": 7.63
        },
        {
          "text": "वि॒ष्ट्वी ग्रावा᳚णः सु॒कृतः᳚ सुकृ॒त्यया॒ होतु᳚श्चि॒त्पूर्वे᳚ हवि॒रद्य᳚माशत ॥",
          "begin": 7.63,
          "end": 14.96
        }
      ]
    },
    {
      "id": "10.94.3",
      "mandala": 10,
      "sukta": 94,
      "rik": 3,
      "padas": [
        {
          "text": "ए॒ते व᳚द॒न्त्यवि᳚दन्न॒ना मधु॒ न्यू᳚ङ्खयन्ते॒ अधि᳚ प॒क्व आमि᳚षि ।",
          "begin": 0.0,
          "end": 7.431
        },
        {
          "text": "वृ॒क्षस्य॒ शाखा᳚मरु॒णस्य॒ बप्स᳚त॒स्ते सूभ᳚र्वा वृष॒भाः प्रेम᳚राविषुः ॥",
          "begin": 7.431,
          "end": 14.52
        }
      ]
    },
    {
      "id": "10.94.4",
      "mandala": 10,
      "sukta": 94,
      "rik": 4,
      "padas": [
        {
          "text": "बृ॒हद्व᳚दन्ति मदि॒रेण᳚ म॒न्दिनेन्द्रं॒ क्रोश᳚न्तो॑विदन्न॒ना मधु᳚ ।",
          "begin": 0.0,
          "end": 5.08
        },
        {
          "text": "सं॒रभ्या॒ धीरा॒ः स्वसृ᳚भिरनर्तिषुराघो॒षय᳚न्तः पृथि॒वीमु᳚प॒ब्दिभि᳚ः ॥",
          "begin": 5.08,
          "end": 13.96
        }
      ]
    },
    {
      "id": "10.94.5",
      "mandala": 10,
      "sukta": 94,
      "rik": 5,
      "padas": [
        {
          "text": "सु॒प॒र्णा वाच᳚मक्र॒तोप॒ द्यव्या᳚ख॒रे कृष्णा᳚ इषि॒रा अ᳚नर्तिषुः ।",
          "begin": 0.0,
          "end": 8.091
        },
        {
          "text": "न्य१॒᳚ङ्नि य॒न्त्युप᳚रस्य निष्कृ॒तं पु॒रू रेतो᳚ दधिरे सूर्य॒श्वितः᳚ ॥",
          "begin": 8.091,
          "end": 14.96
        }
      ]
    },
    {
      "id": "10.94.6",
      "mandala": 10,
      "sukta": 94,
      "rik": 6,
      "padas": [
        {
          "text": "उ॒ग्रा इ᳚व प्र॒वह᳚न्तः स॒माय᳚मुः सा॒कं यु॒क्ता वृष᳚णो॒ बिभ्र᳚तो॒ धुरः᳚ ।",
          "begin": 0.0,
          "end": 8.617
        },
        {
          "text": "यच्छ्व॒सन्तो᳚ जग्रसा॒ना अरा᳚विषुः शृ॒ण्व ए᳚षां प्रो॒थथो॒ अर्व᳚तामिव ॥",
          "begin": 8.617,
          "end": 16.68
        }
      ]
    },
    {
      "id": "10.94.7",
      "mandala": 10,
      "sukta": 94,
      "rik": 7,
      "padas": [
        {
          "text": "दशा᳚वनिभ्यो॒ दश᳚कक्ष्येभ्यो॒ दश᳚योक्त्रेभ्यो॒ दश᳚योजनेभ्यः ।",
          "begin": 0.0,
          "end": 7.861
        },
        {
          "text": "दशा᳚भीशुभ्यो अर्चता॒जरे᳚भ्यो॒ दश॒ धुरो॒ दश᳚ यु॒क्ता वह᳚द्भ्यः ॥",
          "begin": 7.861,
          "end": 14.76
        }
      ]
    },
    {
      "id": "10.94.8",
      "mandala": 10,
      "sukta": 94,
      "rik": 8,
      "padas": [
        {
          "text": "ते अद्र᳚यो॒ दश᳚यन्त्रास आ॒शव॒स्तेषा᳚मा॒धानं॒ पर्ये᳚ति हर्य॒तम् ।",
          "begin": 0.0,
          "end": 8.102
        },
        {
          "text": "त ऊ᳚ सु॒तस्य᳚ सो॒म्यस्यान्ध᳚सों॒॑शोः पी॒यूषं᳚ प्रथ॒मस्य᳚ भेजिरे ॥",
          "begin": 8.102,
          "end": 15.12
        }
      ]
    },
    {
      "id": "10.94.9",
      "mandala": 10,
      "sukta": 94,
      "rik": 9,
      "padas": [
        {
          "text": "ते सो॒मादो॒ हरी॒ इन्द्र᳚स्य निंसतें॒॑शुं दु॒हन्तो॒ अध्या᳚सते॒ गवि᳚ ।",
          "begin": 0.0,
          "end": 7.945
        },
        {
          "text": "तेभि᳚र्दु॒ग्धं प᳚पि॒वान्त्सो॒म्यं मध्विन्द्रो᳚ वर्धते॒ प्रथ᳚ते वृषा॒यते᳚ ॥",
          "begin": 7.945,
          "end": 16.0
        }
      ]
    },
    {
      "id": "10.94.10",
      "mandala": 10,
      "sukta": 94,
      "rik": 10,
      "padas": [
        {
          "text": "वृषा᳚ वो अं॒शुर्न किला᳚ रिषाथ॒नेळा᳚वन्त॒ः सद॒मित्स्थ॒नाशि᳚ताः ।",
          "begin": 0.0,
          "end": 8.414
        },
        {
          "text": "रै॒व॒त्येव॒ मह᳚सा॒ चार᳚वः स्थन॒ यस्य᳚ ग्रावाणो॒ अजु᳚षध्वमध्व॒रम् ॥",
          "begin": 8.414,
          "end": 15.84
        }
      ]
    },
    {
      "id": "10.94.11",
      "mandala": 10,
      "sukta": 94,
      "rik": 11,
      "padas": [
        {
          "text": "तृ॒दि॒ला अतृ᳚दिलासो॒ अद्र᳚यो॑श्रम॒णा अशृ᳚थिता॒ अमृ᳚त्यवः ।",
          "begin": 0.0,
          "end": 6.665
        },
        {
          "text": "अ॒ना॒तु॒रा अ॒जरा॒ः स्थाम᳚विष्णवः सुपी॒वसो॒ अतृ᳚षिता॒ अतृ᳚ष्णजः ॥",
          "begin": 6.665,
          "end": 14.2
        }
      ]
    },
    {
      "id": "10.94.12",
      "mandala": 10,
      "sukta": 94,
      "rik": 12,
      "padas": [
        {
          "text": "ध्रु॒वा ए॒व वः᳚ पि॒तरो᳚ यु॒गेयु᳚गे॒ क्षेम᳚कामास॒ः सद᳚सो॒ न यु᳚ञ्जते ।",
          "begin": 0.0,
          "end": 7.305
        },
        {
          "text": "अ॒जु॒र्यासो᳚ हरि॒षाचो᳚ ह॒रिद्र᳚व॒ आ द्यां रवे᳚ण पृथि॒वीम᳚शुश्रवुः ॥",
          "begin": 7.305,
          "end": 16.0
        }
      ]
    },
    {
      "id": "10.94.13",
      "mandala": 10,
      "sukta": 94,
      "rik": 13,
      "padas": [
        {
          "text": "तदिद्व᳚द॒न्त्यद्र᳚यो वि॒मोच᳚ने॒ याम᳚न्नञ्ज॒स्पा इ᳚व॒ घेदु᳚प॒ब्दिभि᳚ः ।",
          "begin": 0.0,
          "end": 7.779
        },
        {
          "text": "वप᳚न्तो॒ बीज᳚मिव धान्या॒कृतः᳚ पृ॒ञ्चन्ति॒ सोमं॒ न मि᳚नन्ति॒ बप्स᳚तः ॥",
          "begin": 7.779,
          "end": 14.96
        }
      ]
    },
    {
      "id": "10.94.14",
      "mandala": 10,
      "sukta": 94,
      "rik": 14,
      "padas": [
        {
          "text": "सु॒ते अ᳚ध्व॒रे अधि॒ वाच᳚मक्र॒ता क्री॒ळयो॒ न मा॒तरं᳚ तु॒दन्त᳚ः ।",
          "begin": 0.0,
          "end": 8.33
        },
        {
          "text": "वि षू मु᳚ञ्चा सुषु॒वुषो᳚ मनी॒षां वि व᳚र्तन्ता॒मद्र᳚य॒श्चाय᳚मानाः ॥",
          "begin": 8.33,
          "end": 16.84
        }
      ]
    }
  ]
}