{
  "mandala": 10,
  "sukta": 31,
  "verses": [
    {
      "id": "10.31.1",
      "mandala": 10,
      "sukta": 31,
      "rik": 1,
      "padas": [
        {
          "text": "आ नो᳚ दे॒वाना॒मुप᳚ वेतु॒ शंसो॒ विश्वे᳚भिस्तु॒रैरव᳚से॒ यज᳚त्रः ।",
          "begin": 0.0,
          "end": 8.653
        },
        {
          "text": "तेभि᳚र्व॒यं सु᳚ष॒खायो᳚ भवेम॒ तर᳚न्तो॒ विश्वा᳚ दुरि॒ता स्या᳚म ॥",
          "begin": 8.653,
          "end": 16.64
        }
      ]
    },
    {
      "id": "10.31.2",
      "mandala": 10,
      "sukta": 31,
      "rik": 2,
      "padas": [
        {
          "text": "परि᳚ चि॒न्मर्तो॒ द्रवि᳚णं ममन्यादृ॒तस्य᳚ प॒था नम॒सा वि᳚वासेत् ।",
          "begin": 0.0,
          "end": 7.252
        },
        {
          "text": "उ॒त स्वेन॒ क्रतु᳚ना॒ सं व᳚देत॒ श्रेयां᳚सं॒ दक्षं॒ मन᳚सा जगृभ्यात् ॥",
          "begin": 7.252,
          "end": 13.64
        }
      ]
    },
    {
      "id": "10.31.3",
      "mandala": 10,
      "sukta": 31,
      "rik": 3,
      "padas": [
        {
          "text": "अधा᳚यि धी॒तिरस᳚सृग्र॒मंशा᳚स्ती॒र्थे न द॒स्ममुप᳚ य॒न्त्यूमा᳚ः ।",
          "begin": 0.0,
          "end": 8.103
        },
        {
          "text": "अ॒भ्या᳚नश्म सुवि॒तस्य᳚ शू॒षं नवे᳚दसो अ॒मृता᳚नामभूम ॥",
          "begin": 8.103,
          "end": 15.28
        }
      ]
    },
    {
      "id": "10.31.4",
      "mandala": 10,
      "sukta": 31,
      "rik": 4,
      "padas": [
        {
          "text": "नित्य᳚श्चाकन्या॒त्स्वप᳚ति॒र्दमू᳚ना॒ यस्मा᳚ उ दे॒वः स᳚वि॒ता ज॒जान᳚ ।",
          "begin": 0.0,
          "end": 8.209
        },
        {
          "text": "भगो᳚ वा॒ गोभि᳚रर्य॒मेम᳚नज्या॒त्सो अ᳚स्मै॒ चारु᳚श्छदयदु॒त स्या᳚त् ॥",
          "begin": 8.209,
          "end": 15.4
        }
      ]
    },
    {
      "id": "10.31.5",
      "mandala": 10,
      "sukta": 31,
      "rik": 5,
      "padas": [
        {
          "text": "इ॒यं सा भू᳚या उ॒षसा᳚मिव॒ क्षा यद्ध᳚ क्षु॒मन्त॒ः शव᳚सा स॒माय᳚न् ।",
          "begin": 0.0,
          "end": 7.98
        },
        {
          "text": "अ॒स्य स्तु॒तिं ज᳚रि॒तुर्भिक्ष᳚माणा॒ आ नः᳚ श॒ग्मास॒ उप᳚ यन्तु॒ वाजा᳚ः ॥",
          "begin": 7.98,
          "end": 14.52
        }
      ]
    },
    {
      "id": "10.31.6",
      "mandala": 10,
      "sukta": 31,
      "rik": 6,
      "padas": [
        {
          "text": "अ॒स्येदे॒षा सु᳚म॒तिः प᳚प्रथा॒नाभ᳚वत्पू॒र्व्या भूम᳚ना॒ गौः ।",
          "begin": 0.0,
          "end": 7.227
        },
        {
          "text": "अ॒स्य सनी᳚ळा॒ असु᳚रस्य॒ योनौ᳚ समा॒न आ भर᳚णे॒ बिभ्र᳚माणाः ॥",
          "begin": 7.227,
          "end": 13.56
        }
      ]
    },
    {
      "id": "10.31.7",
      "mandala": 10,
      "sukta": 31,
      "rik": 7,
      "padas": [
        {
          "text": "किं स्वि॒द्वनं॒ क उ॒ स वृ॒क्ष आ᳚स॒ यतो॒ द्यावा᳚पृथि॒वी नि᳚ष्टत॒क्षुः ।",
          "begin": 0.0,
          "end": 7.839
        },
        {
          "text": "सं॒त॒स्था॒ने अ॒जरे᳚ इ॒तऊ᳚ती॒ अहा᳚नि पू॒र्वीरु॒षसो᳚ जरन्त ॥",
          "begin": 7.839,
          "end": 15.28
        }
      ]
    },
    {
      "id": "10.31.8",
      "mandala": 10,
      "sukta": 31,
      "rik": 8,
      "padas": [
        {
          "text": "नैताव᳚दे॒ना प॒रो अ॒न्यद᳚स्त्यु॒क्षा स द्यावा᳚पृथि॒वी बि᳚भर्ति ।",
          "begin": 0.0,
          "end": 7.295
        },
        {
          "text": "त्वचं᳚ प॒वित्रं᳚ कृणुत स्व॒धावा॒न्यदीं॒ सूर्यं॒ न ह॒रितो॒ वह᳚न्ति ॥",
          "begin": 7.295,
          "end": 14.12
        }
      ]
    },
    {
      "id": "10.31.9",
      "mandala": 10,
      "sukta": 31,
      "rik": 9,
      "padas": [
        {
          "text": "स्ते॒गो न क्षामत्ये᳚ति पृ॒थ्वीं मिहं॒ न वातो॒ वि ह᳚ वाति॒ भूम᳚ ।",
          "begin": 0.0,
          "end": 6.976
        },
        {
          "text": "मि॒त्रो यत्र॒ वरु᳚णो अ॒ज्यमा᳚नो॒॑ग्निर्वने॒ न व्यसृ᳚ष्ट॒ शोक᳚म् ॥",
          "begin": 6.976,
          "end": 13.2
        }
      ]
    },
    {
      "id": "10.31.10",
      "mandala": 10,
      "sukta": 31,
      "rik": 10,
      "padas": [
        {
          "text": "स्त॒रीर्यत्सूत᳚ स॒द्यो अ॒ज्यमा᳚ना॒ व्यथि᳚रव्य॒थीः कृ᳚णुत॒ स्वगो᳚पा ।",
          "begin": 0.0,
          "end": 7.444
        },
        {
          "text": "पु॒त्रो यत्पूर्व᳚ः पि॒त्रोर्जनि᳚ष्ट श॒म्यां गौर्ज᳚गार॒ यद्ध᳚ पृ॒च्छान् ॥",
          "begin": 7.444,
          "end": 14.48
        }
      ]
    },
    {
      "id": "10.31.11",
      "mandala": 10,
      "sukta": 31,
      "rik": 11,
      "padas": [
        {
          "text": "उ॒त कण्वं᳚ नृ॒षदः᳚ पु॒त्रमा᳚हुरु॒त श्या॒वो धन॒माद᳚त्त वा॒जी ।",
          "begin": 0.0,
          "end": 6.858
        },
        {
          "text": "प्र कृ॒ष्णाय॒ रुश᳚दपिन्व॒तोध᳚रृ॒तमत्र॒ नकि᳚रस्मा अपीपेत् ॥",
          "begin": 6.858,
          "end": 14.56
        }
      ]
    }
  ]
}