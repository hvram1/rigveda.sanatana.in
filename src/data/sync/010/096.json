{
  "mandala": 10,
  "sukta": 96,
  "verses": [
    {
      "id": "10.96.1",
      "mandala": 10,
      "sukta": 96,
      "rik": 1,
      "padas": [
        {
          "text": "प्र ते᳚ म॒हे वि॒दथे᳚ शंसिषं॒ हरी॒ प्र ते᳚ वन्वे व॒नुषो᳚ हर्य॒तं मद᳚म् ।",
          "begin": 0.0,
          "end": 8.07
        },
        {
          "text": "घृ॒तं न यो हरि᳚भि॒श्चारु॒ सेच᳚त॒ आ त्वा᳚ विशन्तु॒ हरि᳚वर्पसं॒ गिरः᳚ ॥",
          "begin": 8.07,
          "end": 15.92
        }
      ]
    },
    {
      "id": "10.96.2",
      "mandala": 10,
      "sukta": 96,
      "rik": 2,
      "padas": [
        {
          "text": "हरिं॒ हि योनि᳚म॒भि ये स॒मस्व᳚रन्हि॒न्वन्तो॒ हरी᳚ दि॒व्यं यथा॒ सदः᳚ ।",
          "begin": 0.0,
          "end": 6.753
        },
        {
          "text": "आ यं पृ॒णन्ति॒ हरि᳚भि॒र्न धे॒नव॒ इन्द्रा᳚य शू॒षं हरि᳚वन्तमर्चत ॥",
          "begin": 6.753,
          "end": 13.48
        }
      ]
    },
    {
      "id": "10.96.3",
      "mandala": 10,
      "sukta": 96,
      "rik": 3,
      "padas": [
        {
          "text": "सो अ᳚स्य॒ वज्रो॒ हरि᳚तो॒ य आ᳚य॒सो हरि॒र्निका᳚मो॒ हरि॒रा गभ᳚स्त्योः ।",
          "begin": 0.0,
          "end": 8.125
        },
        {
          "text": "द्यु॒म्नी सु᳚शि॒प्रो हरि᳚मन्युसायक॒ इन्द्रे॒ नि रू॒पा हरि᳚ता मिमिक्षिरे ॥",
          "begin": 8.125,
          "end": 14.0
        }
      ]
    },
    {
      "id": "10.96.4",
      "mandala": 10,
      "sukta": 96,
      "rik": 4,
      "padas": [
        {
          "text": "दि॒वि न के॒तुरधि᳚ धायि हर्य॒तो वि॒व्यच॒द्वज्रो॒ हरि᳚तो॒ न रंह्या᳚ ।",
          "begin": 0.0,
          "end": 7.088
        },
        {
          "text": "तु॒ददहिं॒ हरि᳚शिप्रो॒ य आ᳚य॒सः स॒हस्र᳚शोका अभवद्धरिम्भ॒रः ॥",
          "begin": 7.088,
          "end": 13.48
        }
      ]
    },
    {
      "id": "10.96.5",
      "mandala": 10,
      "sukta": 96,
      "rik": 5,
      "padas": [
        {
          "text": "त्वंत्व᳚महर्यथा॒ उप᳚स्तुत॒ः पूर्वे᳚भिरिन्द्र हरिकेश॒ यज्व᳚भिः ।",
          "begin": 0.0,
          "end": 7.515
        },
        {
          "text": "त्वं ह᳚र्यसि॒ तव॒ विश्व᳚मु॒क्थ्य१॒᳚मसा᳚मि॒ राधो᳚ हरिजात हर्य॒तम् ॥",
          "begin": 7.515,
          "end": 14.24
        }
      ]
    },
    {
      "id": "10.96.6",
      "mandala": 10,
      "sukta": 96,
      "rik": 6,
      "padas": [
        {
          "text": "ता व॒ज्रिणं᳚ म॒न्दिनं॒ स्तोम्यं॒ मद॒ इन्द्रं॒ रथे᳚ वहतो हर्य॒ता हरी᳚ ।",
          "begin": 0.0,
          "end": 7.507
        },
        {
          "text": "पु॒रूण्य᳚स्मै॒ सव᳚नानि॒ हर्य᳚त॒ इन्द्रा᳚य॒ सोमा॒ हर᳚यो दधन्विरे ॥",
          "begin": 7.507,
          "end": 14.2
        }
      ]
    },
    {
      "id": "10.96.7",
      "mandala": 10,
      "sukta": 96,
      "rik": 7,
      "padas": [
        {
          "text": "अरं॒ कामा᳚य॒ हर᳚यो दधन्विरे स्थि॒राय᳚ हिन्व॒न्हर᳚यो॒ हरी᳚ तु॒रा ।",
          "begin": 0.0,
          "end": 7.621
        },
        {
          "text": "अर्व᳚द्भि॒र्यो हरि᳚भि॒र्जोष॒मीय᳚ते॒ सो अ᳚स्य॒ कामं॒ हरि᳚वन्तमानशे ॥",
          "begin": 7.621,
          "end": 13.88
        }
      ]
    },
    {
      "id": "10.96.8",
      "mandala": 10,
      "sukta": 96,
      "rik": 8,
      "padas": [
        {
          "text": "हरि᳚श्मशारु॒र्हरि᳚केश आय॒सस्तु᳚र॒स्पेये॒ यो ह᳚रि॒पा अव᳚र्धत ।",
          "begin": 0.0,
          "end": 7.413
        },
        {
          "text": "अर्व᳚द्भि॒र्यो हरि᳚भिर्वा॒जिनी᳚वसु॒रति॒ विश्वा᳚ दुरि॒ता पारि᳚ष॒द्धरी᳚ ॥",
          "begin": 7.413,
          "end": 14.2
        }
      ]
    },
    {
      "id": "10.96.9",
      "mandala": 10,
      "sukta": 96,
      "rik": 9,
      "padas": [
        {
          "text": "स्रुवे᳚व॒ यस्य॒ हरि᳚णी विपे॒ततु॒ः शिप्रे॒ वाजा᳚य॒ हरि᳚णी॒ दवि᳚ध्वतः ।",
          "begin": 0.0,
          "end": 6.356
        },
        {
          "text": "प्र यत्कृ॒ते च᳚म॒से मर्मृ᳚ज॒द्धरी᳚ पी॒त्वा मद᳚स्य हर्य॒तस्यान्ध᳚सः ॥",
          "begin": 6.356,
          "end": 13.68
        }
      ]
    },
    {
      "id": "10.96.10",
      "mandala": 10,
      "sukta": 96,
      "rik": 10,
      "padas": [
        {
          "text": "उ॒त स्म॒ सद्म᳚ हर्य॒तस्य᳚ प॒स्त्यो॒३॒᳚रत्यो॒ न वाजं॒ हरि᳚वाँ अचिक्रदत् ।",
          "begin": 0.0,
          "end": 9.135
        },
        {
          "text": "म॒ही चि॒द्धि धि॒षणाह᳚र्य॒दोज᳚सा बृ॒हद्वयो᳚ दधिषे हर्य॒तश्चि॒दा ॥",
          "begin": 9.135,
          "end": 15.56
        }
      ]
    },
    {
      "id": "10.96.11",
      "mandala": 10,
      "sukta": 96,
      "rik": 11,
      "padas": [
        {
          "text": "आ रोद᳚सी॒ हर्य᳚माणो महि॒त्वा नव्यं᳚नव्यं हर्यसि॒ मन्म॒ नु प्रि॒यम् ।",
          "begin": 0.0,
          "end": 7.797
        },
        {
          "text": "प्र प॒स्त्य᳚मसुर हर्य॒तं गोरा॒विष्कृ᳚धि॒ हर᳚ये॒ सूर्या᳚य ॥",
          "begin": 7.797,
          "end": 13.28
        }
      ]
    },
    {
      "id": "10.96.12",
      "mandala": 10,
      "sukta": 96,
      "rik": 12,
      "padas": [
        {
          "text": "आ त्वा᳚ ह॒र्यन्तं᳚ प्र॒युजो॒ जना᳚नां॒ रथे᳚ वहन्तु॒ हरि᳚शिप्रमिन्द्र ।",
          "begin": 0.0,
          "end": 8.134
        },
        {
          "text": "पिबा॒ यथा॒ प्रति᳚भृतस्य॒ मध्वो॒ हर्य᳚न्य॒ज्ञं स᳚ध॒मादे॒ दशो᳚णिम् ॥",
          "begin": 8.134,
          "end": 14.48
        }
      ]
    },
    {
      "id": "10.96.13",
      "mandala": 10,
      "sukta": 96,
      "rik": 13,
      "padas": [
        {
          "text": "अपा॒ः पूर्वे᳚षां हरिवः सु॒ताना॒मथो᳚ इ॒दं सव᳚नं॒ केव᳚लं ते ।",
          "begin": 0.0,
          "end": 8.129
        },
        {
          "text": "म॒म॒द्धि सोमं॒ मधु᳚मन्तमिन्द्र स॒त्रा वृ᳚षञ्ज॒ठर॒ आ वृ᳚षस्व ॥",
          "begin": 8.129,
          "end": 14.76
        }
      ]
    }
  ]
}