{
  "mandala": 10,
  "sukta": 15,
  "verses": [
    {
      "id": "10.15.1",
      "mandala": 10,
      "sukta": 15,
      "rik": 1,
      "padas": [
        {
          "text": "उदी᳚रता॒मव᳚र॒ उत्परा᳚स॒ उन्म᳚ध्य॒माः पि॒तरः᳚ सो॒म्यासः᳚ ।",
          "begin": 0.0,
          "end": 8.312
        },
        {
          "text": "असुं॒ य ई॒युर᳚वृ॒का ऋ᳚त॒ज्ञास्ते नो᳚॑वन्तु पि॒तरो॒ हवे᳚षु ॥",
          "begin": 8.312,
          "end": 14.44
        }
      ]
    },
    {
      "id": "10.15.2",
      "mandala": 10,
      "sukta": 15,
      "rik": 2,
      "padas": [
        {
          "text": "इ॒दं पि॒तृभ्यो॒ नमो᳚ अस्त्व॒द्य ये पूर्वा᳚सो॒ य उप᳚रास ई॒युः ।",
          "begin": 0.0,
          "end": 7.292
        },
        {
          "text": "ये पार्थि᳚वे॒ रज॒स्या निष᳚त्ता॒ ये वा᳚ नू॒नं सु᳚वृ॒जना᳚सु वि॒क्षु ॥",
          "begin": 7.292,
          "end": 13.32
        }
      ]
    },
    {
      "id": "10.15.3",
      "mandala": 10,
      "sukta": 15,
      "rik": 3,
      "padas": [
        {
          "text": "आहं पि॒तॄन्त्सु᳚वि॒दत्राँ᳚ अवित्सि॒ नपा᳚तं च वि॒क्रम᳚णं च॒ विष्णो᳚ः ।",
          "begin": 0.0,
          "end": 8.419
        },
        {
          "text": "ब॒र्हि॒षदो॒ ये स्व॒धया᳚ सु॒तस्य॒ भज᳚न्त पि॒त्वस्त इ॒हाग᳚मिष्ठाः ॥",
          "begin": 8.419,
          "end": 14.28
        }
      ]
    },
    {
      "id": "10.15.4",
      "mandala": 10,
      "sukta": 15,
      "rik": 4,
      "padas": [
        {
          "text": "बर्हि᳚षदः पितर ऊ॒त्य१॒᳚र्वागि॒मा वो᳚ ह॒व्या च᳚कृमा जु॒षध्व᳚म् ।",
          "begin": 0.0,
          "end": 7.908
        },
        {
          "text": "त आ ग॒ताव᳚सा॒ शंत᳚मे॒नाथा᳚ न॒ः शं योर᳚र॒पो द᳚धात ॥",
          "begin": 7.908,
          "end": 13.24
        }
      ]
    },
    {
      "id": "10.15.5",
      "mandala": 10,
      "sukta": 15,
      "rik": 5,
      "padas": [
        {
          "text": "उप᳚हूताः पि॒तरः᳚ सो॒म्यासो᳚ बर्हि॒ष्ये᳚षु नि॒धिषु᳚ प्रि॒येषु᳚ ।",
          "begin": 0.0,
          "end": 5.718
        },
        {
          "text": "त आ ग᳚मन्तु॒ त इ॒ह श्रु᳚व॒न्त्वधि᳚ ब्रुवन्तु॒ ते᳚॑वन्त्व॒स्मान् ॥",
          "begin": 5.718,
          "end": 12.32
        }
      ]
    },
    {
      "id": "10.15.6",
      "mandala": 10,
      "sukta": 15,
      "rik": 6,
      "padas": [
        {
          "text": "आच्या॒ जानु᳚ दक्षिण॒तो नि॒षद्ये॒मं य॒ज्ञम॒भि गृ᳚णीत॒ विश्वे᳚ ।",
          "begin": 0.0,
          "end": 6.825
        },
        {
          "text": "मा हिं᳚सिष्ट पितर॒ः केन᳚ चिन्नो॒ यद्व॒ आगः᳚ पुरु॒षता॒ करा᳚म ॥",
          "begin": 6.825,
          "end": 12.68
        }
      ]
    },
    {
      "id": "10.15.7",
      "mandala": 10,
      "sukta": 15,
      "rik": 7,
      "padas": [
        {
          "text": "आसी᳚नासो अरु॒णीना᳚मु॒पस्थे᳚ र॒यिं ध᳚त्त दा॒शुषे॒ मर्त्या᳚य ।",
          "begin": 0.0,
          "end": 7.942
        },
        {
          "text": "पु॒त्रेभ्य᳚ः पितर॒स्तस्य॒ वस्व॒ः प्र य᳚च्छत॒ त इ॒होर्जं᳚ दधात ॥",
          "begin": 7.942,
          "end": 14.36
        }
      ]
    },
    {
      "id": "10.15.8",
      "mandala": 10,
      "sukta": 15,
      "rik": 8,
      "padas": [
        {
          "text": "ये न॒ः पूर्वे᳚ पि॒तरः᳚ सो॒म्यासो᳚॑नूहि॒रे सो᳚मपी॒थं वसि᳚ष्ठाः ।",
          "begin": 0.0,
          "end": 7.997
        },
        {
          "text": "तेभि᳚र्य॒मः सं᳚ररा॒णो ह॒वींष्यु॒शन्नु॒शद्भि᳚ः प्रतिका॒मम᳚त्तु ॥",
          "begin": 7.997,
          "end": 14.68
        }
      ]
    },
    {
      "id": "10.15.9",
      "mandala": 10,
      "sukta": 15,
      "rik": 9,
      "padas": [
        {
          "text": "ये ता᳚तृ॒षुर्दे᳚व॒त्रा जेह᳚माना होत्रा॒विद॒ः स्तोम᳚तष्टासो अ॒र्कैः ।",
          "begin": 0.0,
          "end": 8.246
        },
        {
          "text": "आग्ने᳚ याहि सुवि॒दत्रे᳚भिर॒र्वाङ्स॒त्यैः क॒व्यैः पि॒तृभि᳚र्घर्म॒सद्भि᳚ः ॥",
          "begin": 8.246,
          "end": 16.64
        }
      ]
    },
    {
      "id": "10.15.10",
      "mandala": 10,
      "sukta": 15,
      "rik": 10,
      "padas": [
        {
          "text": "ये स॒त्यासो᳚ हवि॒रदो᳚ हवि॒ष्पा इन्द्रे᳚ण दे॒वैः स॒रथं॒ दधा᳚नाः ।",
          "begin": 0.0,
          "end": 9.026
        },
        {
          "text": "आग्ने᳚ याहि स॒हस्रं᳚ देवव॒न्दैः परै॒ः पूर्वै᳚ः पि॒तृभि᳚र्घर्म॒सद्भि᳚ः ॥",
          "begin": 9.026,
          "end": 17.0
        }
      ]
    },
    {
      "id": "10.15.11",
      "mandala": 10,
      "sukta": 15,
      "rik": 11,
      "padas": [
        {
          "text": "अग्नि᳚ष्वात्ताः पितर॒ एह ग᳚च्छत॒ सदः᳚सदः सदत सुप्रणीतयः ।",
          "begin": 0.0,
          "end": 6.771
        },
        {
          "text": "अ॒त्ता ह॒वींषि॒ प्रय᳚तानि ब॒र्हिष्यथा᳚ र॒यिं सर्व᳚वीरं दधातन ॥",
          "begin": 6.771,
          "end": 13.0
        }
      ]
    },
    {
      "id": "10.15.12",
      "mandala": 10,
      "sukta": 15,
      "rik": 12,
      "padas": [
        {
          "text": "त्वम᳚ग्न ईळि॒तो जा᳚तवे॒दो॑वा᳚ड्ढ॒व्यानि᳚ सुर॒भीणि᳚ कृ॒त्वी ।",
          "begin": 0.0,
          "end": 7.18
        },
        {
          "text": "प्रादा᳚ः पि॒तृभ्य᳚ः स्व॒धया॒ ते अ᳚क्षन्न॒द्धि त्वं दे᳚व॒ प्रय᳚ता ह॒वींषि᳚ ॥",
          "begin": 7.18,
          "end": 14.28
        }
      ]
    },
    {
      "id": "10.15.13",
      "mandala": 10,
      "sukta": 15,
      "rik": 13,
      "padas": [
        {
          "text": "ये चे॒ह पि॒तरो॒ ये च॒ नेह याँश्च᳚ वि॒द्म याँ उ᳚ च॒ न प्र᳚वि॒द्म ।",
          "begin": 0.0,
          "end": 6.247
        },
        {
          "text": "त्वं वे᳚त्थ॒ यति॒ ते जा᳚तवेदः स्व॒धाभि᳚र्य॒ज्ञं सुकृ᳚तं जुषस्व ॥",
          "begin": 6.247,
          "end": 13.4
        }
      ]
    },
    {
      "id": "10.15.14",
      "mandala": 10,
      "sukta": 15,
      "rik": 14,
      "padas": [
        {
          "text": "ये अ᳚ग्निद॒ग्धा ये अन᳚ग्निदग्धा॒ मध्ये᳚ दि॒वः स्व॒धया᳚ मा॒दय᳚न्ते ।",
          "begin": 0.0,
          "end": 8.65
        },
        {
          "text": "तेभि᳚ः स्व॒राळसु᳚नीतिमे॒तां य᳚थाव॒शं त॒न्वं᳚ कल्पयस्व ॥",
          "begin": 8.65,
          "end": 16.96
        }
      ]
    }
  ]
}