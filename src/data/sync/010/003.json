{
  "mandala": 10,
  "sukta": 3,
  "verses": [
    {
      "id": "10.3.1",
      "mandala": 10,
      "sukta": 3,
      "rik": 1,
      "padas": [
        {
          "text": "इ॒नो रा᳚जन्नर॒तिः समि᳚द्धो॒ रौद्रो॒ दक्षा᳚य सुषु॒माँ अ᳚दर्शि ।",
          "begin": 0.0,
          "end": 8.158
        },
        {
          "text": "चि॒किद्वि भा᳚ति भा॒सा बृ᳚ह॒तासि᳚क्नीमेति॒ रुश᳚तीम॒पाज᳚न् ॥",
          "begin": 8.158,
          "end": 14.84
        }
      ]
    },
    {
      "id": "10.3.2",
      "mandala": 10,
      "sukta": 3,
      "rik": 2,
      "padas": [
        {
          "text": "कृ॒ष्णां यदेनी᳚म॒भि वर्प᳚सा॒ भूज्ज॒नय॒न्योषां᳚ बृह॒तः पि॒तुर्जाम् ।",
          "begin": 0.0,
          "end": 7.882
        },
        {
          "text": "ऊ॒र्ध्वं भा॒नुं सूर्य᳚स्य स्तभा॒यन्दि॒वो वसु᳚भिरर॒तिर्वि भा᳚ति ॥",
          "begin": 7.882,
          "end": 14.24
        }
      ]
    },
    {
      "id": "10.3.3",
      "mandala": 10,
      "sukta": 3,
      "rik": 3,
      "padas": [
        {
          "text": "भ॒द्रो भ॒द्रया॒ सच᳚मान॒ आगा॒त्स्वसा᳚रं जा॒रो अ॒भ्ये᳚ति प॒श्चात् ।",
          "begin": 0.0,
          "end": 7.567
        },
        {
          "text": "सु॒प्र॒के॒तैर्द्युभि᳚र॒ग्निर्वि॒तिष्ठ॒न्रुश᳚द्भि॒र्वर्णै᳚र॒भि रा॒मम᳚स्थात् ॥",
          "begin": 7.567,
          "end": 14.88
        }
      ]
    },
    {
      "id": "10.3.4",
      "mandala": 10,
      "sukta": 3,
      "rik": 4,
      "padas": [
        {
          "text": "अ॒स्य यामा᳚सो बृह॒तो न व॒ग्नूनिन्धा᳚ना अ॒ग्नेः सख्यु᳚ः शि॒वस्य᳚ ।",
          "begin": 0.0,
          "end": 8.141
        },
        {
          "text": "ईड्य᳚स्य॒ वृष्णो᳚ बृह॒तः स्वासो॒ भामा᳚सो॒ याम᳚न्न॒क्तव᳚श्चिकित्रे ॥",
          "begin": 8.141,
          "end": 15.16
        }
      ]
    },
    {
      "id": "10.3.5",
      "mandala": 10,
      "sukta": 3,
      "rik": 5,
      "padas": [
        {
          "text": "स्व॒ना न यस्य॒ भामा᳚स॒ः पव᳚न्ते॒ रोच᳚मानस्य बृह॒तः सु॒दिवः᳚ ।",
          "begin": 0.0,
          "end": 7.191
        },
        {
          "text": "ज्येष्ठे᳚भि॒र्यस्तेजि᳚ष्ठैः क्रीळु॒मद्भि॒र्वर्षि᳚ष्ठेभिर्भा॒नुभि॒र्नक्ष᳚ति॒ द्याम् ॥",
          "begin": 7.191,
          "end": 14.64
        }
      ]
    },
    {
      "id": "10.3.6",
      "mandala": 10,
      "sukta": 3,
      "rik": 6,
      "padas": [
        {
          "text": "अ॒स्य शुष्मा᳚सो ददृशा॒नप᳚वे॒र्जेह᳚मानस्य स्वनयन्नि॒युद्भि᳚ः ।",
          "begin": 0.0,
          "end": 6.045
        },
        {
          "text": "प्र॒त्नेभि॒र्यो रुश᳚द्भिर्दे॒वत᳚मो॒ वि रेभ᳚द्भिरर॒तिर्भाति॒ विभ्वा᳚ ॥",
          "begin": 6.045,
          "end": 13.76
        }
      ]
    },
    {
      "id": "10.3.7",
      "mandala": 10,
      "sukta": 3,
      "rik": 7,
      "padas": [
        {
          "text": "स आ व᳚क्षि॒ महि᳚ न॒ आ च᳚ सत्सि दि॒वस्पृ᳚थि॒व्योर᳚र॒तिर्यु᳚व॒त्योः ।",
          "begin": 0.0,
          "end": 7.734
        },
        {
          "text": "अ॒ग्निः सु॒तुकः᳚ सु॒तुके᳚भि॒रश्वै॒ रभ᳚स्वद्भी॒ रभ᳚स्वाँ॒ एह ग᳚म्याः ॥",
          "begin": 7.734,
          "end": 16.44
        }
      ]
    }
  ]
}