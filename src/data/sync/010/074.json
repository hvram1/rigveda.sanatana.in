{
  "mandala": 10,
  "sukta": 74,
  "verses": [
    {
      "id": "10.74.1",
      "mandala": 10,
      "sukta": 74,
      "rik": 1,
      "padas": [
        {
          "text": "वसू᳚नां वा चर्कृष॒ इय᳚क्षन्धि॒या वा᳚ य॒ज्ञैर्वा॒ रोद᳚स्योः ।",
          "begin": 0.0,
          "end": 8.304
        },
        {
          "text": "अर्व᳚न्तो वा॒ ये र᳚यि॒मन्त᳚ः सा॒तौ व॒नुं वा॒ ये सु॒श्रुणं᳚ सु॒श्रुतो॒ धुः ॥",
          "begin": 8.304,
          "end": 16.16
        }
      ]
    },
    {
      "id": "10.74.2",
      "mandala": 10,
      "sukta": 74,
      "rik": 2,
      "padas": [
        {
          "text": "हव᳚ एषा॒मसु᳚रो नक्षत॒ द्यां श्र᳚वस्य॒ता मन᳚सा निंसत॒ क्षाम् ।",
          "begin": 0.0,
          "end": 5.8
        },
        {
          "text": "चक्षा᳚णा॒ यत्र᳚ सुवि॒ताय᳚ दे॒वा द्यौर्न वारे᳚भिः कृ॒णव᳚न्त॒ स्वैः ॥",
          "begin": 5.8,
          "end": 14.32
        }
      ]
    },
    {
      "id": "10.74.3",
      "mandala": 10,
      "sukta": 74,
      "rik": 3,
      "padas": [
        {
          "text": "इ॒यमे᳚षाम॒मृता᳚नां॒ गीः स॒र्वता᳚ता॒ ये कृ॒पण᳚न्त॒ रत्न᳚म् ।",
          "begin": 0.0,
          "end": 7.307
        },
        {
          "text": "धियं᳚ च य॒ज्ञं च॒ साध᳚न्त॒स्ते नो᳚ धान्तु वस॒व्य१॒᳚मसा᳚मि ॥",
          "begin": 7.307,
          "end": 15.56
        }
      ]
    },
    {
      "id": "10.74.4",
      "mandala": 10,
      "sukta": 74,
      "rik": 4,
      "padas": [
        {
          "text": "आ तत्त᳚ इन्द्रा॒यवः᳚ पनन्ता॒भि य ऊ॒र्वं गोम᳚न्तं॒ तितृ᳚त्सान् ।",
          "begin": 0.0,
          "end": 7.109
        },
        {
          "text": "स॒कृ॒त्स्वं१॒᳚ ये पु᳚रुपु॒त्रां म॒हीं स॒हस्र᳚धारां बृह॒तीं दुदु᳚क्षन् ॥",
          "begin": 7.109,
          "end": 14.36
        }
      ]
    },
    {
      "id": "10.74.5",
      "mandala": 10,
      "sukta": 74,
      "rik": 5,
      "padas": [
        {
          "text": "शची᳚व॒ इन्द्र॒मव᳚से कृणुध्व॒मना᳚नतं द॒मय᳚न्तं पृत॒न्यून् ।",
          "begin": 0.0,
          "end": 7.723
        },
        {
          "text": "ऋ॒भु॒क्षणं᳚ म॒घवा᳚नं सुवृ॒क्तिं भर्ता॒ यो वज्रं॒ नर्यं᳚ पुरु॒क्षुः ॥",
          "begin": 7.723,
          "end": 14.76
        }
      ]
    },
    {
      "id": "10.74.6",
      "mandala": 10,
      "sukta": 74,
      "rik": 6,
      "padas": [
        {
          "text": "यद्वा॒वान᳚ पुरु॒तमं᳚ पुरा॒षाळा वृ᳚त्र॒हेन्द्रो॒ नामा᳚न्यप्राः ।",
          "begin": 0.0,
          "end": 8.117
        },
        {
          "text": "अचे᳚ति प्रा॒सह॒स्पति॒स्तुवि᳚ष्मा॒न्यदी᳚मु॒श्मसि॒ कर्त᳚वे॒ कर॒त्तत् ॥",
          "begin": 8.117,
          "end": 17.64
        }
      ]
    }
  ]
}