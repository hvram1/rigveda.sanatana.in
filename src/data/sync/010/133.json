{
  "mandala": 10,
  "sukta": 133,
  "verses": [
    {
      "id": "10.133.1",
      "mandala": 10,
      "sukta": 133,
      "rik": 1,
      "padas": [
        {
          "text": "प्रो ष्व᳚स्मै पुरोर॒थमिन्द्रा᳚य शू॒षम᳚र्चत ।",
          "begin": 0.0,
          "end": 6.527
        },
        {
          "text": "अ॒भीके᳚ चिदु लोक॒कृत्सं॒गे स॒मत्सु᳚ वृत्र॒हास्माकं᳚ बोधि चोदि॒ता नभ᳚न्तामन्य॒केषां᳚ ज्या॒का अधि॒ धन्व᳚सु ॥",
          "begin": 6.527,
          "end": 18.12
        }
      ]
    },
    {
      "id": "10.133.2",
      "mandala": 10,
      "sukta": 133,
      "rik": 2,
      "padas": [
        {
          "text": "त्वं सिन्धूँ॒रवा᳚सृजो॑ध॒राचो॒ अह॒न्नहि᳚म् ।",
          "begin": 0.0,
          "end": 6.214
        },
        {
          "text": "अ॒श॒त्रुरि᳚न्द्र जज्ञिषे॒ विश्वं᳚ पुष्यसि॒ वार्यं॒ तं त्वा॒ परि᳚ ष्वजामहे॒ नभ᳚न्तामन्य॒केषां᳚ ज्या॒का अधि॒ धन्व᳚सु ॥",
          "begin": 6.214,
          "end": 17.68
        }
      ]
    },
    {
      "id": "10.133.3",
      "mandala": 10,
      "sukta": 133,
      "rik": 3,
      "padas": [
        {
          "text": "वि षु विश्वा॒ अरा᳚तयो॒॑र्यो न᳚शन्त नो॒ धियः᳚ ।",
          "begin": 0.0,
          "end": 6.427
        },
        {
          "text": "अस्ता᳚सि॒ शत्र᳚वे व॒धं यो न᳚ इन्द्र॒ जिघां᳚सति॒ या ते᳚ रा॒तिर्द॒दिर्वसु॒ नभ᳚न्तामन्य॒केषां᳚ ज्या॒का अधि॒ धन्व᳚सु ॥",
          "begin": 6.427,
          "end": 17.92
        }
      ]
    },
    {
      "id": "10.133.4",
      "mandala": 10,
      "sukta": 133,
      "rik": 4,
      "padas": [
        {
          "text": "यो न᳚ इन्द्रा॒भितो॒ जनो᳚ वृका॒युरा॒दिदे᳚शति ।",
          "begin": 0.0,
          "end": 6.103
        },
        {
          "text": "अ॒ध॒स्प॒दं तमीं᳚ कृधि विबा॒धो अ᳚सि सास॒हिर्नभ᳚न्तामन्य॒केषां᳚ ज्या॒का अधि॒ धन्व᳚सु ॥",
          "begin": 6.103,
          "end": 14.68
        }
      ]
    },
    {
      "id": "10.133.5",
      "mandala": 10,
      "sukta": 133,
      "rik": 5,
      "padas": [
        {
          "text": "यो न᳚ इन्द्राभि॒दास᳚ति॒ सना᳚भि॒र्यश्च॒ निष्ट्य᳚ः ।",
          "begin": 0.0,
          "end": 6.147
        },
        {
          "text": "अव॒ तस्य॒ बलं᳚ तिर म॒हीव॒ द्यौरध॒ त्मना॒ नभ᳚न्तामन्य॒केषां᳚ ज्या॒का अधि॒ धन्व᳚सु ॥",
          "begin": 6.147,
          "end": 14.28
        }
      ]
    },
    {
      "id": "10.133.6",
      "mandala": 10,
      "sukta": 133,
      "rik": 6,
      "padas": [
        {
          "text": "व॒यमि᳚न्द्र त्वा॒यवः᳚ सखि॒त्वमा र᳚भामहे ।",
          "begin": 0.0,
          "end": 5.38
        },
        {
          "text": "ऋ॒तस्य᳚ नः प॒था न॒याति॒ विश्वा᳚नि दुरि॒ता नभ᳚न्तामन्य॒केषां᳚ ज्या॒का अधि॒ धन्व᳚सु ॥",
          "begin": 5.38,
          "end": 14.0
        }
      ]
    },
    {
      "id": "10.133.7",
      "mandala": 10,
      "sukta": 133,
      "rik": 7,
      "padas": [
        {
          "text": "अ॒स्मभ्यं॒ सु त्वमि᳚न्द्र॒ तां शि᳚क्ष॒ या दोह᳚ते॒ प्रति॒ वरं᳚ जरि॒त्रे ।",
          "begin": 0.0,
          "end": 8.265
        },
        {
          "text": "अच्छि᳚द्रोध्नी पी॒पय॒द्यथा᳚ नः स॒हस्र᳚धारा॒ पय᳚सा म॒ही गौः ॥",
          "begin": 8.265,
          "end": 17.4
        }
      ]
    }
  ]
}