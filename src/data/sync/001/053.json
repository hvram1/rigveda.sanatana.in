{
  "mandala": 1,
  "sukta": 53,
  "verses": [
    {
      "id": "1.53.1",
      "mandala": 1,
      "sukta": 53,
      "rik": 1,
      "padas": [
        {
          "text": "न्यू॒३॒᳚ षु वाचं॒ प्र म॒हे भ᳚रामहे॒ गिर॒ इन्द्रा᳚य॒ सद᳚ने वि॒वस्व᳚तः ।",
          "begin": 0.0,
          "end": 13.851
        },
        {
          "text": "नू चि॒द्धि रत्नं᳚ सस॒तामि॒वावि᳚द॒न्न दु᳚ष्टु॒तिर्द्र᳚विणो॒देषु᳚ शस्यते ॥",
          "begin": 13.851,
          "end": 22.56
        }
      ]
    },
    {
      "id": "1.53.2",
      "mandala": 1,
      "sukta": 53,
      "rik": 2,
      "padas": [
        {
          "text": "दु॒रो अश्व᳚स्य दु॒र इ᳚न्द्र॒ गोर᳚सि दु॒रो यव᳚स्य॒ वसु᳚न इ॒नस्पति᳚ः ।",
          "begin": 0.0,
          "end": 8.289
        },
        {
          "text": "शि॒क्षा॒न॒रः प्र॒दिवो॒ अका᳚मकर्शन॒ः सखा॒ सखि᳚भ्य॒स्तमि॒दं गृ᳚णीमसि ॥",
          "begin": 8.289,
          "end": 19.2
        }
      ]
    },
    {
      "id": "1.53.3",
      "mandala": 1,
      "sukta": 53,
      "rik": 3,
      "padas": [
        {
          "text": "शची᳚व इन्द्र पुरुकृद्द्युमत्तम॒ तवेदि॒दम॒भित᳚श्चेकिते॒ वसु᳚ ।",
          "begin": 0.0,
          "end": 9.508
        },
        {
          "text": "अतः᳚ सं॒गृभ्या᳚भिभूत॒ आ भ᳚र॒ मा त्वा᳚य॒तो ज᳚रि॒तुः काम᳚मूनयीः ॥",
          "begin": 9.508,
          "end": 19.24
        }
      ]
    },
    {
      "id": "1.53.4",
      "mandala": 1,
      "sukta": 53,
      "rik": 4,
      "padas": [
        {
          "text": "ए॒भिर्द्युभि᳚ः सु॒मना᳚ ए॒भिरिन्दु᳚भिर्निरुन्धा॒नो अम᳚तिं॒ गोभि᳚र॒श्विना᳚ ।",
          "begin": 0.0,
          "end": 11.381
        },
        {
          "text": "इन्द्रे᳚ण॒ दस्युं᳚ द॒रय᳚न्त॒ इन्दु᳚भिर्यु॒तद्वे᳚षस॒ः समि॒षा र᳚भेमहि ॥",
          "begin": 11.381,
          "end": 21.8
        }
      ]
    },
    {
      "id": "1.53.5",
      "mandala": 1,
      "sukta": 53,
      "rik": 5,
      "padas": [
        {
          "text": "समि᳚न्द्र रा॒या समि॒षा र᳚भेमहि॒ सं वाजे᳚भिः पुरुश्च॒न्द्रैर॒भिद्यु᳚भिः ।",
          "begin": 0.0,
          "end": 11.163
        },
        {
          "text": "सं दे॒व्या प्रम᳚त्या वी॒रशु᳚ष्मया॒ गोअ᳚ग्र॒याश्वा᳚वत्या रभेमहि ॥",
          "begin": 11.163,
          "end": 21.28
        }
      ]
    },
    {
      "id": "1.53.6",
      "mandala": 1,
      "sukta": 53,
      "rik": 6,
      "padas": [
        {
          "text": "ते त्वा॒ मदा᳚ अमद॒न्तानि॒ वृष्ण्या॒ ते सोमा᳚सो वृत्र॒हत्ये᳚षु सत्पते ।",
          "begin": 0.0,
          "end": 11.369
        },
        {
          "text": "यत्का॒रवे॒ दश᳚ वृ॒त्राण्य᳚प्र॒ति ब॒र्हिष्म᳚ते॒ नि स॒हस्रा᳚णि ब॒र्हयः᳚ ॥",
          "begin": 11.369,
          "end": 21.0
        }
      ]
    },
    {
      "id": "1.53.7",
      "mandala": 1,
      "sukta": 53,
      "rik": 7,
      "padas": [
        {
          "text": "यु॒धा युध॒मुप॒ घेदे᳚षि धृष्णु॒या पु॒रा पुरं॒ समि॒दं हं॒स्योज᳚सा ।",
          "begin": 0.0,
          "end": 9.324
        },
        {
          "text": "नम्या॒ यदि᳚न्द्र॒ सख्या᳚ परा॒वति᳚ निब॒र्हयो॒ नमु᳚चिं॒ नाम᳚ मा॒यिन᳚म् ॥",
          "begin": 9.324,
          "end": 19.2
        }
      ]
    },
    {
      "id": "1.53.8",
      "mandala": 1,
      "sukta": 53,
      "rik": 8,
      "padas": [
        {
          "text": "त्वं कर᳚ञ्जमु॒त प॒र्णयं᳚ वधी॒स्तेजि᳚ष्ठयातिथि॒ग्वस्य᳚ वर्त॒नी ।",
          "begin": 0.0,
          "end": 10.095
        },
        {
          "text": "त्वं श॒ता वङ्गृ᳚दस्याभिन॒त्पुरो᳚॑नानु॒दः परि᳚षूता ऋ॒जिश्व᳚ना ॥",
          "begin": 10.095,
          "end": 18.88
        }
      ]
    },
    {
      "id": "1.53.9",
      "mandala": 1,
      "sukta": 53,
      "rik": 9,
      "padas": [
        {
          "text": "त्वमे॒ताञ्ज᳚न॒राज्ञो॒ द्विर्दशा᳚ब॒न्धुना᳚ सु॒श्रव᳚सोपज॒ग्मुषः᳚ ।",
          "begin": 0.0,
          "end": 11.639
        },
        {
          "text": "ष॒ष्टिं स॒हस्रा᳚ नव॒तिं नव᳚ श्रु॒तो नि च॒क्रेण॒ रथ्या᳚ दु॒ष्पदा᳚वृणक् ॥",
          "begin": 11.639,
          "end": 21.16
        }
      ]
    },
    {
      "id": "1.53.10",
      "mandala": 1,
      "sukta": 53,
      "rik": 10,
      "padas": [
        {
          "text": "त्वमा᳚विथ सु॒श्रव᳚सं॒ तवो॒तिभि॒स्तव॒ त्राम᳚भिरिन्द्र॒ तूर्व᳚याणम् ।",
          "begin": 0.0,
          "end": 9.542
        },
        {
          "text": "त्वम᳚स्मै॒ कुत्स᳚मतिथि॒ग्वमा॒युं म॒हे राज्ञे॒ यूने᳚ अरन्धनायः ॥",
          "begin": 9.542,
          "end": 18.8
        }
      ]
    },
    {
      "id": "1.53.11",
      "mandala": 1,
      "sukta": 53,
      "rik": 11,
      "padas": [
        {
          "text": "य उ॒दृची᳚न्द्र दे॒वगो᳚पा॒ः सखा᳚यस्ते शि॒वत᳚मा॒ असा᳚म ।",
          "begin": 0.0,
          "end": 12.919
        },
        {
          "text": "त्वां स्तो᳚षाम॒ त्वया᳚ सु॒वीरा॒ द्राघी᳚य॒ आयु᳚ः प्रत॒रं दधा᳚नाः ॥",
          "begin": 12.919,
          "end": 23.92
        }
      ]
    }
  ]
}