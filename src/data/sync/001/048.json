{
  "mandala": 1,
  "sukta": 48,
  "verses": [
    {
      "id": "1.48.1",
      "mandala": 1,
      "sukta": 48,
      "rik": 1,
      "padas": [
        {
          "text": "स॒ह वा॒मेन᳚ न उषो॒ व्यु᳚च्छा दुहितर्दिवः ।",
          "begin": 0.0,
          "end": 6.993
        },
        {
          "text": "स॒ह द्यु॒म्नेन᳚ बृह॒ता वि᳚भावरि रा॒या दे᳚वि॒ दास्व᳚ती ॥",
          "begin": 6.993,
          "end": 15.04
        }
      ]
    },
    {
      "id": "1.48.2",
      "mandala": 1,
      "sukta": 48,
      "rik": 2,
      "padas": [
        {
          "text": "अश्वा᳚वती॒र्गोम᳚तीर्विश्वसु॒विदो॒ भूरि᳚ च्यवन्त॒ वस्त᳚वे ।",
          "begin": 0.0,
          "end": 10.57
        },
        {
          "text": "उदी᳚रय॒ प्रति᳚ मा सू॒नृता᳚ उष॒श्चोद॒ राधो᳚ म॒घोना᳚म् ॥",
          "begin": 10.57,
          "end": 20.4
        }
      ]
    },
    {
      "id": "1.48.3",
      "mandala": 1,
      "sukta": 48,
      "rik": 3,
      "padas": [
        {
          "text": "उ॒वासो॒षा उ॒च्छाच्च॒ नु दे॒वी जी॒रा रथा᳚नाम् ।",
          "begin": 0.0,
          "end": 8.84
        },
        {
          "text": "ये अ᳚स्या आ॒चर᳚णेषु दध्रि॒रे स᳚मु॒द्रे न श्र᳚व॒स्यवः᳚ ॥",
          "begin": 8.84,
          "end": 18.28
        }
      ]
    },
    {
      "id": "1.48.4",
      "mandala": 1,
      "sukta": 48,
      "rik": 4,
      "padas": [
        {
          "text": "उषो॒ ये ते॒ प्र यामे᳚षु यु॒ञ्जते॒ मनो᳚ दा॒नाय᳚ सू॒रयः᳚ ।",
          "begin": 0.0,
          "end": 6.218
        },
        {
          "text": "अत्राह॒ तत्कण्व᳚ एषां॒ कण्व᳚तमो॒ नाम᳚ गृणाति नृ॒णाम् ॥",
          "begin": 6.218,
          "end": 18.64
        }
      ]
    },
    {
      "id": "1.48.5",
      "mandala": 1,
      "sukta": 48,
      "rik": 5,
      "padas": [
        {
          "text": "आ घा॒ योषे᳚व सू॒नर्यु॒षा या᳚ति प्रभुञ्ज॒ती ।",
          "begin": 0.0,
          "end": 9.137
        },
        {
          "text": "ज॒रय᳚न्ती॒ वृज᳚नं प॒द्वदी᳚यत॒ उत्पा᳚तयति प॒क्षिणः᳚ ॥",
          "begin": 9.137,
          "end": 18.2
        }
      ]
    },
    {
      "id": "1.48.6",
      "mandala": 1,
      "sukta": 48,
      "rik": 6,
      "padas": [
        {
          "text": "वि या सृ॒जति॒ सम᳚नं॒ व्य१॒᳚र्थिनः᳚ प॒दं न वे॒त्योद᳚ती ।",
          "begin": 0.0,
          "end": 8.535
        },
        {
          "text": "वयो॒ नकि᳚ष्टे पप्ति॒वांस᳚ आसते॒ व्यु᳚ष्टौ वाजिनीवति ॥",
          "begin": 8.535,
          "end": 16.72
        }
      ]
    },
    {
      "id": "1.48.7",
      "mandala": 1,
      "sukta": 48,
      "rik": 7,
      "padas": [
        {
          "text": "ए॒षायु᳚क्त परा॒वत॒ः सूर्य᳚स्यो॒दय᳚ना॒दधि᳚ ।",
          "begin": 0.0,
          "end": 7.517
        },
        {
          "text": "श॒तं रथे᳚भिः सु॒भगो॒षा इ॒यं वि या᳚त्य॒भि मानु᳚षान् ॥",
          "begin": 7.517,
          "end": 16.32
        }
      ]
    },
    {
      "id": "1.48.8",
      "mandala": 1,
      "sukta": 48,
      "rik": 8,
      "padas": [
        {
          "text": "विश्व᳚मस्या नानाम॒ चक्ष᳚से॒ जग॒ज्ज्योति᳚ष्कृणोति सू॒नरी᳚ ।",
          "begin": 0.0,
          "end": 11.598
        },
        {
          "text": "अप॒ द्वेषो᳚ म॒घोनी᳚ दुहि॒ता दि॒व उ॒षा उ᳚च्छ॒दप॒ स्रिधः᳚ ॥",
          "begin": 11.598,
          "end": 18.6
        }
      ]
    },
    {
      "id": "1.48.9",
      "mandala": 1,
      "sukta": 48,
      "rik": 9,
      "padas": [
        {
          "text": "उष॒ आ भा᳚हि भा॒नुना᳚ च॒न्द्रेण᳚ दुहितर्दिवः ।",
          "begin": 0.0,
          "end": 8.894
        },
        {
          "text": "आ॒वह᳚न्ती॒ भूर्य॒स्मभ्यं॒ सौभ᳚गं व्यु॒च्छन्ती॒ दिवि᳚ष्टिषु ॥",
          "begin": 8.894,
          "end": 17.32
        }
      ]
    },
    {
      "id": "1.48.10",
      "mandala": 1,
      "sukta": 48,
      "rik": 10,
      "padas": [
        {
          "text": "विश्व᳚स्य॒ हि प्राण᳚नं॒ जीव᳚नं॒ त्वे वि यदु॒च्छसि᳚ सूनरि ।",
          "begin": 0.0,
          "end": 6.555
        },
        {
          "text": "सा नो॒ रथे᳚न बृह॒ता वि᳚भावरि श्रु॒धि चि᳚त्रामघे॒ हव᳚म् ॥",
          "begin": 6.555,
          "end": 16.56
        }
      ]
    },
    {
      "id": "1.48.11",
      "mandala": 1,
      "sukta": 48,
      "rik": 11,
      "padas": [
        {
          "text": "उषो॒ वाजं॒ हि वंस्व॒ यश्चि॒त्रो मानु᳚षे॒ जने᳚ ।",
          "begin": 0.0,
          "end": 5.328
        },
        {
          "text": "तेना व᳚ह सु॒कृतो᳚ अध्व॒राँ उप॒ ये त्वा᳚ गृ॒णन्ति॒ वह्न᳚यः ॥",
          "begin": 5.328,
          "end": 17.6
        }
      ]
    },
    {
      "id": "1.48.12",
      "mandala": 1,
      "sukta": 48,
      "rik": 12,
      "padas": [
        {
          "text": "विश्वा᳚न्दे॒वाँ आ व᳚ह॒ सोम᳚पीतये॒॑न्तरि᳚क्षादुष॒स्त्वम् ।",
          "begin": 0.0,
          "end": 10.071
        },
        {
          "text": "सास्मासु᳚ धा॒ गोम॒दश्वा᳚वदु॒क्थ्य१॒᳚मुषो॒ वाजं᳚ सु॒वीर्य᳚म् ॥",
          "begin": 10.071,
          "end": 20.96
        }
      ]
    },
    {
      "id": "1.48.13",
      "mandala": 1,
      "sukta": 48,
      "rik": 13,
      "padas": [
        {
          "text": "यस्या॒ रुश᳚न्तो अ॒र्चय॒ः प्रति᳚ भ॒द्रा अदृ᳚क्षत ।",
          "begin": 0.0,
          "end": 8.526
        },
        {
          "text": "सा नो᳚ र॒यिं वि॒श्ववा᳚रं सु॒पेश᳚समु॒षा द᳚दातु॒ सुग्म्य᳚म् ॥",
          "begin": 8.526,
          "end": 17.92
        }
      ]
    },
    {
      "id": "1.48.14",
      "mandala": 1,
      "sukta": 48,
      "rik": 14,
      "padas": [
        {
          "text": "ये चि॒द्धि त्वामृष᳚य॒ः पूर्व᳚ ऊ॒तये᳚ जुहू॒रे॑व᳚से महि ।",
          "begin": 0.0,
          "end": 9.296
        },
        {
          "text": "सा न॒ः स्तोमाँ᳚ अ॒भि गृ᳚णीहि॒ राध॒सोषः᳚ शु॒क्रेण᳚ शो॒चिषा᳚ ॥",
          "begin": 9.296,
          "end": 18.44
        }
      ]
    },
    {
      "id": "1.48.15",
      "mandala": 1,
      "sukta": 48,
      "rik": 15,
      "padas": [
        {
          "text": "उषो॒ यद॒द्य भा॒नुना॒ वि द्वारा᳚वृ॒णवो᳚ दि॒वः ।",
          "begin": 0.0,
          "end": 11.73
        },
        {
          "text": "प्र नो᳚ यच्छतादवृ॒कं पृ॒थु च्छ॒र्दिः प्र दे᳚वि॒ गोम᳚ती॒रिषः᳚ ॥",
          "begin": 11.73,
          "end": 17.52
        }
      ]
    },
    {
      "id": "1.48.16",
      "mandala": 1,
      "sukta": 48,
      "rik": 16,
      "padas": [
        {
          "text": "सं नो᳚ रा॒या बृ᳚ह॒ता वि॒श्वपे᳚शसा मिमि॒क्ष्वा समिळा᳚भि॒रा ।",
          "begin": 0.0,
          "end": 10.648
        },
        {
          "text": "सं द्यु॒म्नेन᳚ विश्व॒तुरो᳚षो महि॒ सं वाजै᳚र्वाजिनीवति ॥",
          "begin": 10.648,
          "end": 21.0
        }
      ]
    }
  ]
}