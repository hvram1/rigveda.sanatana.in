{
  "mandala": 1,
  "sukta": 123,
  "verses": [
    {
      "id": "1.123.1",
      "mandala": 1,
      "sukta": 123,
      "rik": 1,
      "padas": [
        {
          "text": "पृ॒थू रथो॒ दक्षि᳚णाया अयो॒ज्यैनं᳚ दे॒वासो᳚ अ॒मृता᳚सो अस्थुः ।",
          "begin": 0.0,
          "end": 11.328
        },
        {
          "text": "कृ॒ष्णादुद᳚स्थाद॒र्या॒३॒᳚ विहा᳚या॒श्चिकि᳚त्सन्ती॒ मानु᳚षाय॒ क्षया᳚य ॥",
          "begin": 11.328,
          "end": 23.36
        }
      ]
    },
    {
      "id": "1.123.2",
      "mandala": 1,
      "sukta": 123,
      "rik": 2,
      "padas": [
        {
          "text": "पूर्वा॒ विश्व᳚स्मा॒द्भुव᳚नादबोधि॒ जय᳚न्ती॒ वाजं᳚ बृह॒ती सनु᳚त्री ।",
          "begin": 0.0,
          "end": 10.123
        },
        {
          "text": "उ॒च्चा व्य᳚ख्यद्युव॒तिः पु᳚न॒र्भूरोषा अ᳚गन्प्रथ॒मा पू॒र्वहू᳚तौ ॥",
          "begin": 10.123,
          "end": 18.8
        }
      ]
    },
    {
      "id": "1.123.3",
      "mandala": 1,
      "sukta": 123,
      "rik": 3,
      "padas": [
        {
          "text": "यद॒द्य भा॒गं वि॒भजा᳚सि॒ नृभ्य॒ उषो᳚ देवि मर्त्य॒त्रा सु᳚जाते ।",
          "begin": 0.0,
          "end": 8.947
        },
        {
          "text": "दे॒वो नो॒ अत्र᳚ सवि॒ता दमू᳚ना॒ अना᳚गसो वोचति॒ सूर्या᳚य ॥",
          "begin": 8.947,
          "end": 18.8
        }
      ]
    },
    {
      "id": "1.123.4",
      "mandala": 1,
      "sukta": 123,
      "rik": 4,
      "padas": [
        {
          "text": "गृ॒हंगृ᳚हमह॒ना या॒त्यच्छा᳚ दि॒वेदि᳚वे॒ अधि॒ नामा॒ दधा᳚ना ।",
          "begin": 0.0,
          "end": 9.469
        },
        {
          "text": "सिषा᳚सन्ती द्योत॒ना शश्व॒दागा॒दग्र᳚मग्र॒मिद्भ᳚जते॒ वसू᳚नाम् ॥",
          "begin": 9.469,
          "end": 19.36
        }
      ]
    },
    {
      "id": "1.123.5",
      "mandala": 1,
      "sukta": 123,
      "rik": 5,
      "padas": [
        {
          "text": "भग᳚स्य॒ स्वसा॒ वरु᳚णस्य जा॒मिरुषः᳚ सूनृते प्रथ॒मा ज᳚रस्व ।",
          "begin": 0.0,
          "end": 8.568
        },
        {
          "text": "प॒श्चा स द᳚घ्या॒ यो अ॒घस्य᳚ धा॒ता जये᳚म॒ तं दक्षि᳚णया॒ रथे᳚न ॥",
          "begin": 8.568,
          "end": 17.68
        }
      ]
    },
    {
      "id": "1.123.6",
      "mandala": 1,
      "sukta": 123,
      "rik": 6,
      "padas": [
        {
          "text": "उदी᳚रतां सू॒नृता॒ उत्पुरं᳚धी॒रुद॒ग्नयः᳚ शुशुचा॒नासो᳚ अस्थुः ।",
          "begin": 0.0,
          "end": 10.822
        },
        {
          "text": "स्पा॒र्हा वसू᳚नि॒ तम॒साप᳚गूळ्हा॒विष्कृ᳚ण्वन्त्यु॒षसो᳚ विभा॒तीः ॥",
          "begin": 10.822,
          "end": 20.68
        }
      ]
    },
    {
      "id": "1.123.7",
      "mandala": 1,
      "sukta": 123,
      "rik": 7,
      "padas": [
        {
          "text": "अपा॒न्यदेत्य॒भ्य१॒᳚न्यदे᳚ति॒ विषु᳚रूपे॒ अह᳚नी॒ सं च᳚रेते ।",
          "begin": 0.0,
          "end": 10.22
        },
        {
          "text": "प॒रि॒क्षितो॒स्तमो᳚ अ॒न्या गुहा᳚क॒रद्यौ᳚दु॒षाः शोशु᳚चता॒ रथे᳚न ॥",
          "begin": 10.22,
          "end": 20.4
        }
      ]
    },
    {
      "id": "1.123.8",
      "mandala": 1,
      "sukta": 123,
      "rik": 8,
      "padas": [
        {
          "text": "स॒दृशी᳚र॒द्य स॒दृशी॒रिदु॒ श्वो दी॒र्घं स᳚चन्ते॒ वरु᳚णस्य॒ धाम᳚ ।",
          "begin": 0.0,
          "end": 9.282
        },
        {
          "text": "अ॒न॒व॒द्यास्त्रिं॒शतं॒ योज᳚ना॒न्येकै᳚का॒ क्रतुं॒ परि᳚ यन्ति स॒द्यः ॥",
          "begin": 9.282,
          "end": 17.36
        }
      ]
    },
    {
      "id": "1.123.9",
      "mandala": 1,
      "sukta": 123,
      "rik": 9,
      "padas": [
        {
          "text": "जा॒न॒त्यह्न᳚ः प्रथ॒मस्य॒ नाम᳚ शु॒क्रा कृ॒ष्णाद᳚जनिष्ट श्विती॒ची ।",
          "begin": 0.0,
          "end": 7.829
        },
        {
          "text": "ऋ॒तस्य॒ योषा॒ न मि᳚नाति॒ धामाह᳚रहर्निष्कृ॒तमा॒चर᳚न्ती ॥",
          "begin": 7.829,
          "end": 15.2
        }
      ]
    },
    {
      "id": "1.123.10",
      "mandala": 1,
      "sukta": 123,
      "rik": 10,
      "padas": [
        {
          "text": "क॒न्ये᳚व त॒न्वा॒३॒᳚ शाश᳚दानाँ॒ एषि᳚ देवि दे॒वमिय᳚क्षमाणम् ।",
          "begin": 0.0,
          "end": 11.486
        },
        {
          "text": "सं॒स्मय᳚माना युव॒तिः पु॒रस्ता᳚दा॒विर्वक्षां᳚सि कृणुषे विभा॒ती ॥",
          "begin": 11.486,
          "end": 21.08
        }
      ]
    },
    {
      "id": "1.123.11",
      "mandala": 1,
      "sukta": 123,
      "rik": 11,
      "padas": [
        {
          "text": "सु॒सं॒का॒शा मा॒तृमृ᳚ष्टेव॒ योषा॒विस्त॒न्वं᳚ कृणुषे दृ॒शे कम् ।",
          "begin": 0.0,
          "end": 9.108
        },
        {
          "text": "भ॒द्रा त्वमु᳚षो वित॒रं व्यु᳚च्छ॒ न तत्ते᳚ अ॒न्या उ॒षसो᳚ नशन्त ॥",
          "begin": 9.108,
          "end": 17.92
        }
      ]
    },
    {
      "id": "1.123.12",
      "mandala": 1,
      "sukta": 123,
      "rik": 12,
      "padas": [
        {
          "text": "अश्वा᳚वती॒र्गोम᳚तीर्वि॒श्ववा᳚रा॒ यत᳚माना र॒श्मिभि॒ः सूर्य᳚स्य ।",
          "begin": 0.0,
          "end": 10.028
        },
        {
          "text": "परा᳚ च॒ यन्ति॒ पुन॒रा च᳚ यन्ति भ॒द्रा नाम॒ वह᳚माना उ॒षासः᳚ ॥",
          "begin": 10.028,
          "end": 19.04
        }
      ]
    },
    {
      "id": "1.123.13",
      "mandala": 1,
      "sukta": 123,
      "rik": 13,
      "padas": [
        {
          "text": "ऋ॒तस्य᳚ र॒श्मिम᳚नु॒यच्छ᳚माना भ॒द्रम्भ᳚द्रं॒ क्रतु᳚म॒स्मासु᳚ धेहि ।",
          "begin": 0.0,
          "end": 8.297
        },
        {
          "text": "उषो᳚ नो अ॒द्य सु॒हवा॒ व्यु᳚च्छा॒स्मासु॒ रायो᳚ म॒घव᳚त्सु च स्युः ॥",
          "begin": 8.297,
          "end": 19.24
        }
      ]
    }
  ]
}