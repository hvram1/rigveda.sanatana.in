{
  "mandala": 1,
  "sukta": 112,
  "verses": [
    {
      "id": "1.112.1",
      "mandala": 1,
      "sukta": 112,
      "rik": 1,
      "padas": [
        {
          "text": "ईळे॒ द्यावा᳚पृथि॒वी पू॒र्वचि᳚त्तये॒॑ग्निं घ॒र्मं सु॒रुचं॒ याम᳚न्नि॒ष्टये᳚ ।",
          "begin": 0.0,
          "end": 7.317
        },
        {
          "text": "याभि॒र्भरे᳚ का॒रमंशा᳚य॒ जिन्व᳚थ॒स्ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 7.317,
          "end": 19.48
        }
      ]
    },
    {
      "id": "1.112.2",
      "mandala": 1,
      "sukta": 112,
      "rik": 2,
      "padas": [
        {
          "text": "यु॒वोर्दा॒नाय᳚ सु॒भरा᳚ अस॒श्चतो॒ रथ॒मा त᳚स्थुर्वच॒सं न मन्त᳚वे ।",
          "begin": 0.0,
          "end": 9.062
        },
        {
          "text": "याभि॒र्धियो॑व᳚थ॒ः कर्म᳚न्नि॒ष्टये॒ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 9.062,
          "end": 17.24
        }
      ]
    },
    {
      "id": "1.112.3",
      "mandala": 1,
      "sukta": 112,
      "rik": 3,
      "padas": [
        {
          "text": "यु॒वं तासां᳚ दि॒व्यस्य᳚ प्र॒शास᳚ने वि॒शां क्ष᳚यथो अ॒मृत᳚स्य म॒ज्मना᳚ ।",
          "begin": 0.0,
          "end": 9.546
        },
        {
          "text": "याभि᳚र्धे॒नुम॒स्वं१॒᳚ पिन्व᳚थो नरा॒ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 9.546,
          "end": 18.16
        }
      ]
    },
    {
      "id": "1.112.4",
      "mandala": 1,
      "sukta": 112,
      "rik": 4,
      "padas": [
        {
          "text": "याभि॒ः परि᳚ज्मा॒ तन᳚यस्य म॒ज्मना᳚ द्विमा॒ता तू॒र्षु त॒रणि᳚र्वि॒भूष᳚ति ।",
          "begin": 0.0,
          "end": 9.063
        },
        {
          "text": "याभि᳚स्त्रि॒मन्तु॒रभ᳚वद्विचक्ष॒णस्ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 9.063,
          "end": 16.12
        }
      ]
    },
    {
      "id": "1.112.5",
      "mandala": 1,
      "sukta": 112,
      "rik": 5,
      "padas": [
        {
          "text": "याभी᳚ रे॒भं निवृ᳚तं सि॒तम॒द्भ्य उद्वन्द᳚न॒मैर᳚यतं॒ स्व᳚र्दृ॒शे ।",
          "begin": 0.0,
          "end": 8.012
        },
        {
          "text": "याभि॒ः कण्वं॒ प्र सिषा᳚सन्त॒माव᳚तं॒ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 8.012,
          "end": 15.84
        }
      ]
    },
    {
      "id": "1.112.6",
      "mandala": 1,
      "sukta": 112,
      "rik": 6,
      "padas": [
        {
          "text": "याभि॒रन्त᳚कं॒ जस᳚मान॒मार᳚णे भु॒ज्युं याभि᳚रव्य॒थिभि᳚र्जिजि॒न्वथु᳚ः ।",
          "begin": 0.0,
          "end": 7.106
        },
        {
          "text": "याभि᳚ः क॒र्कन्धुं᳚ व॒य्यं᳚ च॒ जिन्व᳚थ॒स्ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 7.106,
          "end": 16.36
        }
      ]
    },
    {
      "id": "1.112.7",
      "mandala": 1,
      "sukta": 112,
      "rik": 7,
      "padas": [
        {
          "text": "याभि᳚ः शुच॒न्तिं ध᳚न॒सां सु᳚षं॒सदं᳚ त॒प्तं घ॒र्ममो॒म्याव᳚न्त॒मत्र᳚ये ।",
          "begin": 0.0,
          "end": 9.434
        },
        {
          "text": "याभि॒ः पृश्नि᳚गुं पुरु॒कुत्स॒माव᳚तं॒ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 9.434,
          "end": 16.76
        }
      ]
    },
    {
      "id": "1.112.8",
      "mandala": 1,
      "sukta": 112,
      "rik": 8,
      "padas": [
        {
          "text": "याभि॒ः शची᳚भिर्वृषणा परा॒वृजं॒ प्रान्धं श्रो॒णं चक्ष᳚स॒ एत᳚वे कृ॒थः ।",
          "begin": 0.0,
          "end": 9.213
        },
        {
          "text": "याभि॒र्वर्ति᳚कां ग्रसि॒ताममु᳚ञ्चतं॒ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 9.213,
          "end": 17.32
        }
      ]
    },
    {
      "id": "1.112.9",
      "mandala": 1,
      "sukta": 112,
      "rik": 9,
      "padas": [
        {
          "text": "याभि॒ः सिन्धुं॒ मधु᳚मन्त॒मस᳚श्चतं॒ वसि᳚ष्ठं॒ याभि᳚रजरा॒वजि᳚न्वतम् ।",
          "begin": 0.0,
          "end": 8.164
        },
        {
          "text": "याभि॒ः कुत्सं᳚ श्रु॒तर्यं॒ नर्य॒माव᳚तं॒ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 8.164,
          "end": 15.96
        }
      ]
    },
    {
      "id": "1.112.10",
      "mandala": 1,
      "sukta": 112,
      "rik": 10,
      "padas": [
        {
          "text": "याभि᳚र्वि॒श्पलां᳚ धन॒साम᳚थ॒र्व्यं᳚ स॒हस्र᳚मीळ्ह आ॒जावजि᳚न्वतम् ।",
          "begin": 0.0,
          "end": 8.828
        },
        {
          "text": "याभि॒र्वश᳚म॒श्व्यं प्रे॒णिमाव᳚तं॒ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 8.828,
          "end": 16.6
        }
      ]
    },
    {
      "id": "1.112.11",
      "mandala": 1,
      "sukta": 112,
      "rik": 11,
      "padas": [
        {
          "text": "याभि᳚ः सुदानू औशि॒जाय᳚ व॒णिजे᳚ दी॒र्घश्र᳚वसे॒ मधु॒ कोशो॒ अक्ष᳚रत् ।",
          "begin": 0.0,
          "end": 9.391
        },
        {
          "text": "क॒क्षीव᳚न्तं स्तो॒तारं॒ याभि॒राव᳚तं॒ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 9.391,
          "end": 17.96
        }
      ]
    },
    {
      "id": "1.112.12",
      "mandala": 1,
      "sukta": 112,
      "rik": 12,
      "padas": [
        {
          "text": "याभी᳚ र॒सां क्षोद᳚सो॒द्नः पि᳚पि॒न्वथु᳚रन॒श्वं याभी॒ रथ॒माव᳚तं जि॒षे ।",
          "begin": 0.0,
          "end": 8.635
        },
        {
          "text": "याभि᳚स्त्रि॒शोक᳚ उ॒स्रिया᳚ उ॒दाज᳚त॒ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 8.635,
          "end": 17.2
        }
      ]
    },
    {
      "id": "1.112.13",
      "mandala": 1,
      "sukta": 112,
      "rik": 13,
      "padas": [
        {
          "text": "याभि॒ः सूर्यं᳚ परिया॒थः प᳚रा॒वति᳚ मन्धा॒तारं॒ क्षैत्र᳚पत्ये॒ष्वाव᳚तम् ।",
          "begin": 0.0,
          "end": 9.223
        },
        {
          "text": "याभि॒र्विप्रं॒ प्र भ॒रद्वा᳚ज॒माव᳚तं॒ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 9.223,
          "end": 17.36
        }
      ]
    },
    {
      "id": "1.112.14",
      "mandala": 1,
      "sukta": 112,
      "rik": 14,
      "padas": [
        {
          "text": "याभि᳚र्म॒हाम᳚तिथि॒ग्वं क᳚शो॒जुवं॒ दिवो᳚दासं शम्बर॒हत्य॒ आव᳚तम् ।",
          "begin": 0.0,
          "end": 8.666
        },
        {
          "text": "याभि᳚ः पू॒र्भिद्ये᳚ त्र॒सद᳚स्यु॒माव᳚तं॒ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 8.666,
          "end": 16.76
        }
      ]
    },
    {
      "id": "1.112.15",
      "mandala": 1,
      "sukta": 112,
      "rik": 15,
      "padas": [
        {
          "text": "याभि᳚र्व॒म्रं वि᳚पिपा॒नमु᳚पस्तु॒तं क॒लिं याभि᳚र्वि॒त्तजा᳚निं दुव॒स्यथः᳚ ।",
          "begin": 0.0,
          "end": 7.034
        },
        {
          "text": "याभि॒र्व्य᳚श्वमु॒त पृथि॒माव᳚तं॒ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 7.034,
          "end": 16.48
        }
      ]
    },
    {
      "id": "1.112.16",
      "mandala": 1,
      "sukta": 112,
      "rik": 16,
      "padas": [
        {
          "text": "याभि᳚र्नरा श॒यवे॒ याभि॒रत्र᳚ये॒ याभि᳚ः पु॒रा मन᳚वे गा॒तुमी॒षथु᳚ः ।",
          "begin": 0.0,
          "end": 8.659
        },
        {
          "text": "याभि॒ः शारी॒राज᳚तं॒ स्यूम᳚रश्मये॒ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 8.659,
          "end": 16.48
        }
      ]
    },
    {
      "id": "1.112.17",
      "mandala": 1,
      "sukta": 112,
      "rik": 17,
      "padas": [
        {
          "text": "याभि॒ः पठ᳚र्वा॒ जठ᳚रस्य म॒ज्मना॒ग्निर्नादी᳚देच्चि॒त इ॒द्धो अज्म॒न्ना ।",
          "begin": 0.0,
          "end": 8.786
        },
        {
          "text": "याभि॒ः शर्या᳚त॒मव᳚थो महाध॒ने ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 8.786,
          "end": 17.76
        }
      ]
    },
    {
      "id": "1.112.18",
      "mandala": 1,
      "sukta": 112,
      "rik": 18,
      "padas": [
        {
          "text": "याभि᳚रङ्गिरो॒ मन᳚सा निर॒ण्यथो॑ग्रं॒ गच्छ᳚थो विव॒रे गोअ᳚र्णसः ।",
          "begin": 0.0,
          "end": 8.259
        },
        {
          "text": "याभि॒र्मनुं॒ शूर᳚मि॒षा स॒माव᳚तं॒ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 8.259,
          "end": 16.08
        }
      ]
    },
    {
      "id": "1.112.19",
      "mandala": 1,
      "sukta": 112,
      "rik": 19,
      "padas": [
        {
          "text": "याभि॒ः पत्नी᳚र्विम॒दाय᳚ न्यू॒हथु॒रा घ᳚ वा॒ याभि᳚ररु॒णीरशि᳚क्षतम् ।",
          "begin": 0.0,
          "end": 8.785
        },
        {
          "text": "याभि᳚ः सु॒दास᳚ ऊ॒हथु᳚ः सुदे॒व्यं१॒᳚ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 8.785,
          "end": 17.04
        }
      ]
    },
    {
      "id": "1.112.20",
      "mandala": 1,
      "sukta": 112,
      "rik": 20,
      "padas": [
        {
          "text": "याभि॒ः शंता᳚ती॒ भव᳚थो ददा॒शुषे᳚ भु॒ज्युं याभि॒रव᳚थो॒ याभि॒रध्रि᳚गुम् ।",
          "begin": 0.0,
          "end": 10.106
        },
        {
          "text": "ओ॒म्याव᳚तीं सु॒भरा᳚मृत॒स्तुभं॒ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 10.106,
          "end": 17.84
        }
      ]
    },
    {
      "id": "1.112.21",
      "mandala": 1,
      "sukta": 112,
      "rik": 21,
      "padas": [
        {
          "text": "याभि᳚ः कृ॒शानु॒मस᳚ने दुव॒स्यथो᳚ ज॒वे याभि॒र्यूनो॒ अर्व᳚न्त॒माव᳚तम् ।",
          "begin": 0.0,
          "end": 9.602
        },
        {
          "text": "मधु᳚ प्रि॒यं भ᳚रथो॒ यत्स॒रड्भ्य॒स्ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 9.602,
          "end": 16.84
        }
      ]
    },
    {
      "id": "1.112.22",
      "mandala": 1,
      "sukta": 112,
      "rik": 22,
      "padas": [
        {
          "text": "याभि॒र्नरं᳚ गोषु॒युधं᳚ नृ॒षाह्ये॒ क्षेत्र᳚स्य सा॒ता तन᳚यस्य॒ जिन्व᳚थः ।",
          "begin": 0.0,
          "end": 9.536
        },
        {
          "text": "याभी॒ रथाँ॒ अव᳚थो॒ याभि॒रर्व᳚त॒स्ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 9.536,
          "end": 17.36
        }
      ]
    },
    {
      "id": "1.112.23",
      "mandala": 1,
      "sukta": 112,
      "rik": 23,
      "padas": [
        {
          "text": "याभि॒ः कुत्स᳚मार्जुने॒यं श᳚तक्रतू॒ प्र तु॒र्वीतिं॒ प्र च᳚ द॒भीति॒माव᳚तम् ।",
          "begin": 0.0,
          "end": 8.418
        },
        {
          "text": "याभि᳚र्ध्व॒सन्तिं᳚ पुरु॒षन्ति॒माव᳚तं॒ ताभि᳚रू॒ षु ऊ॒तिभि᳚रश्वि॒ना ग᳚तम् ॥",
          "begin": 8.418,
          "end": 16.32
        }
      ]
    },
    {
      "id": "1.112.24",
      "mandala": 1,
      "sukta": 112,
      "rik": 24,
      "padas": [
        {
          "text": "अप्न᳚स्वतीमश्विना॒ वाच᳚म॒स्मे कृ॒तं नो᳚ दस्रा वृषणा मनी॒षाम् ।",
          "begin": 0.0,
          "end": 9.199
        },
        {
          "text": "अ॒द्यू॒त्ये॑व᳚से॒ नि ह्व᳚ये वां वृ॒धे च᳚ नो भवतं॒ वाज᳚सातौ ॥",
          "begin": 9.199,
          "end": 15.88
        }
      ]
    },
    {
      "id": "1.112.25",
      "mandala": 1,
      "sukta": 112,
      "rik": 25,
      "padas": [
        {
          "text": "द्युभि᳚र॒क्तुभि॒ः परि᳚ पातम॒स्मानरि᳚ष्टेभिरश्विना॒ सौभ᳚गेभिः ।",
          "begin": 0.0,
          "end": 7.902
        },
        {
          "text": "तन्नो᳚ मि॒त्रो वरु᳚णो मामहन्ता॒मदि᳚ति॒ः सिन्धु᳚ः पृथि॒वी उ॒त द्यौः ॥",
          "begin": 7.902,
          "end": 16.24
        }
      ]
    }
  ]
}