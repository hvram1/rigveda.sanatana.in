{
  "mandala": 1,
  "sukta": 148,
  "verses": [
    {
      "id": "1.148.1",
      "mandala": 1,
      "sukta": 148,
      "rik": 1,
      "padas": [
        {
          "text": "मथी॒द्यदीं᳚ वि॒ष्टो मा᳚त॒रिश्वा॒ होता᳚रं वि॒श्वाप्सुं᳚ वि॒श्वदे᳚व्यम् ।",
          "begin": 0.0,
          "end": 11.486
        },
        {
          "text": "नि यं द॒धुर्म᳚नु॒ष्या᳚सु वि॒क्षु स्व१॒᳚र्ण चि॒त्रं वपु᳚षे वि॒भाव᳚म् ॥",
          "begin": 11.486,
          "end": 20.0
        }
      ]
    },
    {
      "id": "1.148.2",
      "mandala": 1,
      "sukta": 148,
      "rik": 2,
      "padas": [
        {
          "text": "द॒दा॒नमिन्न द᳚दभन्त॒ मन्मा॒ग्निर्वरू᳚थं॒ मम॒ तस्य᳚ चाकन् ।",
          "begin": 0.0,
          "end": 7.708
        },
        {
          "text": "जु॒षन्त॒ विश्वा᳚न्यस्य॒ कर्मोप᳚स्तुतिं॒ भर᳚माणस्य का॒रोः ॥",
          "begin": 7.708,
          "end": 16.52
        }
      ]
    },
    {
      "id": "1.148.3",
      "mandala": 1,
      "sukta": 148,
      "rik": 3,
      "padas": [
        {
          "text": "नित्ये᳚ चि॒न्नु यं सद᳚ने जगृ॒भ्रे प्रश᳚स्तिभिर्दधि॒रे य॒ज्ञिया᳚सः ।",
          "begin": 0.0,
          "end": 9.366
        },
        {
          "text": "प्र सू न᳚यन्त गृ॒भय᳚न्त इ॒ष्टावश्वा᳚सो॒ न र॒थ्यो᳚ रारहा॒णाः ॥",
          "begin": 9.366,
          "end": 17.96
        }
      ]
    },
    {
      "id": "1.148.4",
      "mandala": 1,
      "sukta": 148,
      "rik": 4,
      "padas": [
        {
          "text": "पु॒रूणि᳚ द॒स्मो नि रि᳚णाति॒ जम्भै॒राद्रो᳚चते॒ वन॒ आ वि॒भावा᳚ ।",
          "begin": 0.0,
          "end": 8.609
        },
        {
          "text": "आद᳚स्य॒ वातो॒ अनु᳚ वाति शो॒चिरस्तु॒र्न शर्या᳚मस॒नामनु॒ द्यून् ॥",
          "begin": 8.609,
          "end": 16.68
        }
      ]
    },
    {
      "id": "1.148.5",
      "mandala": 1,
      "sukta": 148,
      "rik": 5,
      "padas": [
        {
          "text": "न यं रि॒पवो॒ न रि᳚ष॒ण्यवो॒ गर्भे॒ सन्तं᳚ रेष॒णा रे॒षय᳚न्ति ।",
          "begin": 0.0,
          "end": 8.851
        },
        {
          "text": "अ॒न्धा अ᳚प॒श्या न द᳚भन्नभि॒ख्या नित्या᳚स ईं प्रे॒तारो᳚ अरक्षन् ॥",
          "begin": 8.851,
          "end": 19.2
        }
      ]
    }
  ]
}