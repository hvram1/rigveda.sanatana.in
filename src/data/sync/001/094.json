{
  "mandala": 1,
  "sukta": 94,
  "verses": [
    {
      "id": "1.94.1",
      "mandala": 1,
      "sukta": 94,
      "rik": 1,
      "padas": [
        {
          "text": "इ॒मं स्तोम॒मर्ह᳚ते जा॒तवे᳚दसे॒ रथ᳚मिव॒ सं म᳚हेमा मनी॒षया᳚ ।",
          "begin": 0.0,
          "end": 9.981
        },
        {
          "text": "भ॒द्रा हि न॒ः प्रम᳚तिरस्य सं॒सद्यग्ने᳚ स॒ख्ये मा रि᳚षामा व॒यं तव᳚ ॥",
          "begin": 9.981,
          "end": 18.24
        }
      ]
    },
    {
      "id": "1.94.2",
      "mandala": 1,
      "sukta": 94,
      "rik": 2,
      "padas": [
        {
          "text": "यस्मै॒ त्वमा॒यज᳚से॒ स सा᳚धत्यन॒र्वा क्षे᳚ति॒ दध᳚ते सु॒वीर्य᳚म् ।",
          "begin": 0.0,
          "end": 8.657
        },
        {
          "text": "स तू᳚ताव॒ नैन᳚मश्नोत्यंह॒तिरग्ने᳚ स॒ख्ये मा रि᳚षामा व॒यं तव᳚ ॥",
          "begin": 8.657,
          "end": 18.4
        }
      ]
    },
    {
      "id": "1.94.3",
      "mandala": 1,
      "sukta": 94,
      "rik": 3,
      "padas": [
        {
          "text": "श॒केम᳚ त्वा स॒मिधं᳚ सा॒धया॒ धिय॒स्त्वे दे॒वा ह॒विर᳚द॒न्त्याहु᳚तम् ।",
          "begin": 0.0,
          "end": 8.87
        },
        {
          "text": "त्वमा᳚दि॒त्याँ आ व᳚ह॒ तान्ह्यु१॒᳚श्मस्यग्ने᳚ स॒ख्ये मा रि᳚षामा व॒यं तव᳚ ॥",
          "begin": 8.87,
          "end": 19.24
        }
      ]
    },
    {
      "id": "1.94.4",
      "mandala": 1,
      "sukta": 94,
      "rik": 4,
      "padas": [
        {
          "text": "भरा᳚मे॒ध्मं कृ॒णवा᳚मा ह॒वींषि᳚ ते चि॒तय᳚न्त॒ः पर्व᳚णापर्वणा व॒यम् ।",
          "begin": 0.0,
          "end": 10.285
        },
        {
          "text": "जी॒वात᳚वे प्रत॒रं सा᳚धया॒ धियो॑ग्ने᳚ स॒ख्ये मा रि᳚षामा व॒यं तव᳚ ॥",
          "begin": 10.285,
          "end": 19.8
        }
      ]
    },
    {
      "id": "1.94.5",
      "mandala": 1,
      "sukta": 94,
      "rik": 5,
      "padas": [
        {
          "text": "वि॒शां गो॒पा अ᳚स्य चरन्ति ज॒न्तवो᳚ द्वि॒पच्च॒ यदु॒त चतु᳚ष्पद॒क्तुभि᳚ः ।",
          "begin": 0.0,
          "end": 8.492
        },
        {
          "text": "चि॒त्रः प्र᳚के॒त उ॒षसो᳚ म॒हाँ अ॒स्यग्ने᳚ स॒ख्ये मा रि᳚षामा व॒यं तव᳚ ॥",
          "begin": 8.492,
          "end": 18.92
        }
      ]
    },
    {
      "id": "1.94.6",
      "mandala": 1,
      "sukta": 94,
      "rik": 6,
      "padas": [
        {
          "text": "त्वम᳚ध्व॒र्युरु॒त होता᳚सि पू॒र्व्यः प्र᳚शा॒स्ता पोता᳚ ज॒नुषा᳚ पु॒रोहि᳚तः ।",
          "begin": 0.0,
          "end": 10.506
        },
        {
          "text": "विश्वा᳚ वि॒द्वाँ आर्त्वि᳚ज्या धीर पुष्य॒स्यग्ने᳚ स॒ख्ये मा रि᳚षामा व॒यं तव᳚ ॥",
          "begin": 10.506,
          "end": 20.48
        }
      ]
    },
    {
      "id": "1.94.7",
      "mandala": 1,
      "sukta": 94,
      "rik": 7,
      "padas": [
        {
          "text": "यो वि॒श्वतः᳚ सु॒प्रती᳚कः स॒दृङ्ङसि᳚ दू॒रे चि॒त्सन्त॒ळिदि॒वाति᳚ रोचसे ।",
          "begin": 0.0,
          "end": 9.272
        },
        {
          "text": "रात्र्या᳚श्चि॒दन्धो॒ अति᳚ देव पश्य॒स्यग्ने᳚ स॒ख्ये मा रि᳚षामा व॒यं तव᳚ ॥",
          "begin": 9.272,
          "end": 18.6
        }
      ]
    },
    {
      "id": "1.94.8",
      "mandala": 1,
      "sukta": 94,
      "rik": 8,
      "padas": [
        {
          "text": "पूर्वो᳚ देवा भवतु सुन्व॒तो रथो॒॑स्माकं॒ शंसो᳚ अ॒भ्य᳚स्तु दू॒ढ्य᳚ः ।",
          "begin": 0.0,
          "end": 10.674
        },
        {
          "text": "तदा जा᳚नीतो॒त पु᳚ष्यता॒ वचो॑ग्ने᳚ स॒ख्ये मा रि᳚षामा व॒यं तव᳚ ॥",
          "begin": 10.674,
          "end": 19.52
        }
      ]
    },
    {
      "id": "1.94.9",
      "mandala": 1,
      "sukta": 94,
      "rik": 9,
      "padas": [
        {
          "text": "व॒धैर्दु॒ःशंसाँ॒ अप᳚ दू॒ढ्यो᳚ जहि दू॒रे वा॒ ये अन्ति᳚ वा॒ के चि᳚द॒त्रिणः᳚ ।",
          "begin": 0.0,
          "end": 12.364
        },
        {
          "text": "अथा᳚ य॒ज्ञाय᳚ गृण॒ते सु॒गं कृ॒ध्यग्ने᳚ स॒ख्ये मा रि᳚षामा व॒यं तव᳚ ॥",
          "begin": 12.364,
          "end": 19.4
        }
      ]
    },
    {
      "id": "1.94.10",
      "mandala": 1,
      "sukta": 94,
      "rik": 10,
      "padas": [
        {
          "text": "यदयु᳚क्था अरु॒षा रोहि᳚ता॒ रथे॒ वात᳚जूता वृष॒भस्ये᳚व ते॒ रवः᳚ ।",
          "begin": 0.0,
          "end": 10.454
        },
        {
          "text": "आदि᳚न्वसि व॒निनो᳚ धू॒मके᳚तु॒नाग्ने᳚ स॒ख्ये मा रि᳚षामा व॒यं तव᳚ ॥",
          "begin": 10.454,
          "end": 19.2
        }
      ]
    },
    {
      "id": "1.94.11",
      "mandala": 1,
      "sukta": 94,
      "rik": 11,
      "padas": [
        {
          "text": "अध᳚ स्व॒नादु॒त बि᳚भ्युः पत॒त्रिणो᳚ द्र॒प्सा यत्ते᳚ यव॒सादो॒ व्यस्थि᳚रन् ।",
          "begin": 0.0,
          "end": 9.922
        },
        {
          "text": "सु॒गं तत्ते᳚ ताव॒केभ्यो॒ रथे॒भ्यो॑ग्ने᳚ स॒ख्ये मा रि᳚षामा व॒यं तव᳚ ॥",
          "begin": 9.922,
          "end": 19.04
        }
      ]
    },
    {
      "id": "1.94.12",
      "mandala": 1,
      "sukta": 94,
      "rik": 12,
      "padas": [
        {
          "text": "अ॒यं मि॒त्रस्य॒ वरु᳚णस्य॒ धाय᳚से॑वया॒तां म॒रुतां॒ हेळो॒ अद्भु᳚तः ।",
          "begin": 0.0,
          "end": 9.218
        },
        {
          "text": "मृ॒ळा सु नो॒ भूत्वे᳚षां॒ मन॒ः पुन॒रग्ने᳚ स॒ख्ये मा रि᳚षामा व॒यं तव᳚ ॥",
          "begin": 9.218,
          "end": 18.28
        }
      ]
    },
    {
      "id": "1.94.13",
      "mandala": 1,
      "sukta": 94,
      "rik": 13,
      "padas": [
        {
          "text": "दे॒वो दे॒वाना᳚मसि मि॒त्रो अद्भु᳚तो॒ वसु॒र्वसू᳚नामसि॒ चारु᳚रध्व॒रे ।",
          "begin": 0.0,
          "end": 10.134
        },
        {
          "text": "शर्म᳚न्त्स्याम॒ तव᳚ स॒प्रथ᳚स्त॒मे॑ग्ने᳚ स॒ख्ये मा रि᳚षामा व॒यं तव᳚ ॥",
          "begin": 10.134,
          "end": 19.0
        }
      ]
    },
    {
      "id": "1.94.14",
      "mandala": 1,
      "sukta": 94,
      "rik": 14,
      "padas": [
        {
          "text": "तत्ते᳚ भ॒द्रं यत्समि᳚द्ध॒ः स्वे दमे॒ सोमा᳚हुतो॒ जर᳚से मृळ॒यत्त᳚मः ।",
          "begin": 0.0,
          "end": 9.615
        },
        {
          "text": "दधा᳚सि॒ रत्नं॒ द्रवि᳚णं च दा॒शुषे॑ग्ने᳚ स॒ख्ये मा रि᳚षामा व॒यं तव᳚ ॥",
          "begin": 9.615,
          "end": 18.28
        }
      ]
    },
    {
      "id": "1.94.15",
      "mandala": 1,
      "sukta": 94,
      "rik": 15,
      "padas": [
        {
          "text": "यस्मै॒ त्वं सु᳚द्रविणो॒ ददा᳚शो॑नागा॒स्त्वम᳚दिते स॒र्वता᳚ता ।",
          "begin": 0.0,
          "end": 9.076
        },
        {
          "text": "यं भ॒द्रेण॒ शव᳚सा चो॒दया᳚सि प्र॒जाव᳚ता॒ राध᳚सा॒ ते स्या᳚म ॥",
          "begin": 9.076,
          "end": 17.84
        }
      ]
    },
    {
      "id": "1.94.16",
      "mandala": 1,
      "sukta": 94,
      "rik": 16,
      "padas": [
        {
          "text": "स त्वम᳚ग्ने सौभग॒त्वस्य᳚ वि॒द्वान॒स्माक॒मायु॒ः प्र ति᳚रे॒ह दे᳚व ।",
          "begin": 0.0,
          "end": 8.48
        },
        {
          "text": "तन्नो᳚ मि॒त्रो वरु᳚णो मामहन्ता॒मदि᳚ति॒ः सिन्धु᳚ः पृथि॒वी उ॒त द्यौः ॥",
          "begin": 8.48,
          "end": 17.32
        }
      ]
    }
  ]
}