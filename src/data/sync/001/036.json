{
  "mandala": 1,
  "sukta": 36,
  "verses": [
    {
      "id": "1.36.1",
      "mandala": 1,
      "sukta": 36,
      "rik": 1,
      "padas": [
        {
          "text": "प्र वो᳚ य॒ह्वं पु᳚रू॒णां वि॒शां दे᳚वय॒तीना᳚म् ।",
          "begin": 0.0,
          "end": 9.239
        },
        {
          "text": "अ॒ग्निं सू॒क्तेभि॒र्वचो᳚भिरीमहे॒ यं सी॒मिद॒न्य ईळ᳚ते ॥",
          "begin": 9.239,
          "end": 17.68
        }
      ]
    },
    {
      "id": "1.36.2",
      "mandala": 1,
      "sukta": 36,
      "rik": 2,
      "padas": [
        {
          "text": "जना᳚सो अ॒ग्निं द᳚धिरे सहो॒वृधं᳚ ह॒विष्म᳚न्तो विधेम ते ।",
          "begin": 0.0,
          "end": 9.931
        },
        {
          "text": "स त्वं नो᳚ अ॒द्य सु॒मना᳚ इ॒हावि॒ता भवा॒ वाजे᳚षु सन्त्य ॥",
          "begin": 9.931,
          "end": 18.84
        }
      ]
    },
    {
      "id": "1.36.3",
      "mandala": 1,
      "sukta": 36,
      "rik": 3,
      "padas": [
        {
          "text": "प्र त्वा᳚ दू॒तं वृ᳚णीमहे॒ होता᳚रं वि॒श्ववे᳚दसम् ।",
          "begin": 0.0,
          "end": 7.463
        },
        {
          "text": "म॒हस्ते᳚ स॒तो वि च᳚रन्त्य॒र्चयो᳚ दि॒वि स्पृ᳚शन्ति भा॒नवः᳚ ॥",
          "begin": 7.463,
          "end": 17.2
        }
      ]
    },
    {
      "id": "1.36.4",
      "mandala": 1,
      "sukta": 36,
      "rik": 4,
      "padas": [
        {
          "text": "दे॒वास᳚स्त्वा॒ वरु᳚णो मि॒त्रो अ᳚र्य॒मा सं दू॒तं प्र॒त्नमि᳚न्धते ।",
          "begin": 0.0,
          "end": 10.094
        },
        {
          "text": "विश्वं॒ सो अ᳚ग्ने जयति॒ त्वया॒ धनं॒ यस्ते᳚ द॒दाश॒ मर्त्य᳚ः ॥",
          "begin": 10.094,
          "end": 18.52
        }
      ]
    },
    {
      "id": "1.36.5",
      "mandala": 1,
      "sukta": 36,
      "rik": 5,
      "padas": [
        {
          "text": "म॒न्द्रो होता᳚ गृ॒हप᳚ति॒रग्ने᳚ दू॒तो वि॒शाम᳚सि ।",
          "begin": 0.0,
          "end": 7.617
        },
        {
          "text": "त्वे विश्वा॒ संग᳚तानि व्र॒ता ध्रु॒वा यानि᳚ दे॒वा अकृ᳚ण्वत ॥",
          "begin": 7.617,
          "end": 16.8
        }
      ]
    },
    {
      "id": "1.36.6",
      "mandala": 1,
      "sukta": 36,
      "rik": 6,
      "padas": [
        {
          "text": "त्वे इद᳚ग्ने सु॒भगे᳚ यविष्ठ्य॒ विश्व॒मा हू᳚यते ह॒विः ।",
          "begin": 0.0,
          "end": 8.965
        },
        {
          "text": "स त्वं नो᳚ अ॒द्य सु॒मना᳚ उ॒ताप॒रं यक्षि᳚ दे॒वान्त्सु॒वीर्या᳚ ॥",
          "begin": 8.965,
          "end": 18.64
        }
      ]
    },
    {
      "id": "1.36.7",
      "mandala": 1,
      "sukta": 36,
      "rik": 7,
      "padas": [
        {
          "text": "तं घे᳚मि॒त्था न᳚म॒स्विन॒ उप᳚ स्व॒राज᳚मासते ।",
          "begin": 0.0,
          "end": 7.267
        },
        {
          "text": "होत्रा᳚भिर॒ग्निं मनु᳚ष॒ः समि᳚न्धते तिति॒र्वांसो॒ अति॒ स्रिधः᳚ ॥",
          "begin": 7.267,
          "end": 16.92
        }
      ]
    },
    {
      "id": "1.36.8",
      "mandala": 1,
      "sukta": 36,
      "rik": 8,
      "padas": [
        {
          "text": "घ्नन्तो᳚ वृ॒त्रम᳚तर॒न्रोद᳚सी अ॒प उ॒रु क्षया᳚य चक्रिरे ।",
          "begin": 0.0,
          "end": 9.151
        },
        {
          "text": "भुव॒त्कण्वे॒ वृषा᳚ द्यु॒म्न्याहु᳚त॒ः क्रन्द॒दश्वो॒ गवि᳚ष्टिषु ॥",
          "begin": 9.151,
          "end": 17.28
        }
      ]
    },
    {
      "id": "1.36.9",
      "mandala": 1,
      "sukta": 36,
      "rik": 9,
      "padas": [
        {
          "text": "सं सी᳚दस्व म॒हाँ अ᳚सि॒ शोच᳚स्व देव॒वीत᳚मः ।",
          "begin": 0.0,
          "end": 6.515
        },
        {
          "text": "वि धू॒मम᳚ग्ने अरु॒षं मि᳚येध्य सृ॒ज प्र᳚शस्त दर्श॒तम् ॥",
          "begin": 6.515,
          "end": 15.48
        }
      ]
    },
    {
      "id": "1.36.10",
      "mandala": 1,
      "sukta": 36,
      "rik": 10,
      "padas": [
        {
          "text": "यं त्वा᳚ दे॒वासो॒ मन᳚वे द॒धुरि॒ह यजि᳚ष्ठं हव्यवाहन ।",
          "begin": 0.0,
          "end": 8.644
        },
        {
          "text": "यं कण्वो॒ मेध्या᳚तिथिर्धन॒स्पृतं॒ यं वृषा॒ यमु᳚पस्तु॒तः ॥",
          "begin": 8.644,
          "end": 17.28
        }
      ]
    },
    {
      "id": "1.36.11",
      "mandala": 1,
      "sukta": 36,
      "rik": 11,
      "padas": [
        {
          "text": "यम॒ग्निं मेध्या᳚तिथि॒ः कण्व᳚ ई॒ध ऋ॒तादधि᳚ ।",
          "begin": 0.0,
          "end": 7.125
        },
        {
          "text": "तस्य॒ प्रेषो᳚ दीदियु॒स्तमि॒मा ऋच॒स्तम॒ग्निं व᳚र्धयामसि ॥",
          "begin": 7.125,
          "end": 15.44
        }
      ]
    },
    {
      "id": "1.36.12",
      "mandala": 1,
      "sukta": 36,
      "rik": 12,
      "padas": [
        {
          "text": "रा॒यस्पू᳚र्धि स्वधा॒वो॑स्ति॒ हि ते॑ग्ने᳚ दे॒वेष्वाप्य᳚म् ।",
          "begin": 0.0,
          "end": 10.359
        },
        {
          "text": "त्वं वाज᳚स्य॒ श्रुत्य᳚स्य राजसि॒ स नो᳚ मृळ म॒हाँ अ᳚सि ॥",
          "begin": 10.359,
          "end": 18.16
        }
      ]
    },
    {
      "id": "1.36.13",
      "mandala": 1,
      "sukta": 36,
      "rik": 13,
      "padas": [
        {
          "text": "ऊ॒र्ध्व ऊ॒ षु ण᳚ ऊ॒तये॒ तिष्ठा᳚ दे॒वो न स᳚वि॒ता ।",
          "begin": 0.0,
          "end": 8.02
        },
        {
          "text": "ऊ॒र्ध्वो वाज᳚स्य॒ सनि᳚ता॒ यद॒ञ्जिभि᳚र्वा॒घद्भि᳚र्वि॒ह्वया᳚महे ॥",
          "begin": 8.02,
          "end": 18.2
        }
      ]
    },
    {
      "id": "1.36.14",
      "mandala": 1,
      "sukta": 36,
      "rik": 14,
      "padas": [
        {
          "text": "ऊ॒र्ध्वो नः᳚ पा॒ह्यंह᳚सो॒ नि के॒तुना॒ विश्वं॒ सम॒त्रिणं᳚ दह ।",
          "begin": 0.0,
          "end": 9.224
        },
        {
          "text": "कृ॒धी न᳚ ऊ॒र्ध्वाञ्च॒रथा᳚य जी॒वसे᳚ वि॒दा दे॒वेषु᳚ नो॒ दुवः᳚ ॥",
          "begin": 9.224,
          "end": 19.2
        }
      ]
    },
    {
      "id": "1.36.15",
      "mandala": 1,
      "sukta": 36,
      "rik": 15,
      "padas": [
        {
          "text": "पा॒हि नो᳚ अग्ने र॒क्षसः᳚ पा॒हि धू॒र्तेररा᳚व्णः ।",
          "begin": 0.0,
          "end": 8.528
        },
        {
          "text": "पा॒हि रीष᳚त उ॒त वा॒ जिघां᳚सतो॒ बृह᳚द्भानो॒ यवि᳚ष्ठ्य ॥",
          "begin": 8.528,
          "end": 16.4
        }
      ]
    },
    {
      "id": "1.36.16",
      "mandala": 1,
      "sukta": 36,
      "rik": 16,
      "padas": [
        {
          "text": "घ॒नेव॒ विष्व॒ग्वि ज॒ह्यरा᳚व्ण॒स्तपु᳚र्जम्भ॒ यो अ᳚स्म॒ध्रुक् ।",
          "begin": 0.0,
          "end": 8.991
        },
        {
          "text": "यो मर्त्य॒ः शिशी᳚ते॒ अत्य॒क्तुभि॒र्मा न॒ः स रि॒पुरी᳚शत ॥",
          "begin": 8.991,
          "end": 17.48
        }
      ]
    },
    {
      "id": "1.36.17",
      "mandala": 1,
      "sukta": 36,
      "rik": 17,
      "padas": [
        {
          "text": "अ॒ग्निर्व᳚व्ने सु॒वीर्य᳚म॒ग्निः कण्वा᳚य॒ सौभ᳚गम् ।",
          "begin": 0.0,
          "end": 8.242
        },
        {
          "text": "अ॒ग्निः प्राव᳚न्मि॒त्रोत मेध्या᳚तिथिम॒ग्निः सा॒ता उ᳚पस्तु॒तम् ॥",
          "begin": 8.242,
          "end": 17.52
        }
      ]
    },
    {
      "id": "1.36.18",
      "mandala": 1,
      "sukta": 36,
      "rik": 18,
      "padas": [
        {
          "text": "अ॒ग्निना᳚ तु॒र्वशं॒ यदुं᳚ परा॒वत᳚ उ॒ग्रादे᳚वं हवामहे ।",
          "begin": 0.0,
          "end": 7.723
        },
        {
          "text": "अ॒ग्निर्न᳚य॒न्नव᳚वास्त्वं बृ॒हद्र᳚थं तु॒र्वीतिं॒ दस्य᳚वे॒ सहः᳚ ॥",
          "begin": 7.723,
          "end": 17.56
        }
      ]
    },
    {
      "id": "1.36.19",
      "mandala": 1,
      "sukta": 36,
      "rik": 19,
      "padas": [
        {
          "text": "नि त्वाम᳚ग्ने॒ मनु᳚र्दधे॒ ज्योति॒र्जना᳚य॒ शश्व᳚ते ।",
          "begin": 0.0,
          "end": 8.048
        },
        {
          "text": "दी॒देथ॒ कण्व᳚ ऋ॒तजा᳚त उक्षि॒तो यं न᳚म॒स्यन्ति᳚ कृ॒ष्टयः᳚ ॥",
          "begin": 8.048,
          "end": 16.56
        }
      ]
    },
    {
      "id": "1.36.20",
      "mandala": 1,
      "sukta": 36,
      "rik": 20,
      "padas": [
        {
          "text": "त्वे॒षासो᳚ अ॒ग्नेरम᳚वन्तो अ॒र्चयो᳚ भी॒मासो॒ न प्रती᳚तये ।",
          "begin": 0.0,
          "end": 11.288
        },
        {
          "text": "र॒क्ष॒स्विन॒ः सद॒मिद्या᳚तु॒माव᳚तो॒ विश्वं॒ सम॒त्रिणं᳚ दह ॥",
          "begin": 11.288,
          "end": 21.28
        }
      ]
    }
  ]
}