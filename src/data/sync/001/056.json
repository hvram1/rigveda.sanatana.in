{
  "mandala": 1,
  "sukta": 56,
  "verses": [
    {
      "id": "1.56.1",
      "mandala": 1,
      "sukta": 56,
      "rik": 1,
      "padas": [
        {
          "text": "ए॒ष प्र पू॒र्वीरव॒ तस्य᳚ च॒म्रिषो॑त्यो॒ न योषा॒मुद᳚यंस्त भु॒र्वणि᳚ः ।",
          "begin": 0.0,
          "end": 7.339
        },
        {
          "text": "दक्षं᳚ म॒हे पा᳚ययते हिर॒ण्ययं॒ रथ᳚मा॒वृत्या॒ हरि᳚योग॒मृभ्व᳚सम् ॥",
          "begin": 7.339,
          "end": 21.16
        }
      ]
    },
    {
      "id": "1.56.2",
      "mandala": 1,
      "sukta": 56,
      "rik": 2,
      "padas": [
        {
          "text": "तं गू॒र्तयो᳚ नेम॒न्निष॒ः परी᳚णसः समु॒द्रं न सं॒चर᳚णे सनि॒ष्यवः᳚ ।",
          "begin": 0.0,
          "end": 10.698
        },
        {
          "text": "पतिं॒ दक्ष᳚स्य वि॒दथ᳚स्य॒ नू सहो᳚ गि॒रिं न वे॒ना अधि᳚ रोह॒ तेज᳚सा ॥",
          "begin": 10.698,
          "end": 20.64
        }
      ]
    },
    {
      "id": "1.56.3",
      "mandala": 1,
      "sukta": 56,
      "rik": 3,
      "padas": [
        {
          "text": "स तु॒र्वणि᳚र्म॒हाँ अ᳚रे॒णु पौंस्ये᳚ गि॒रेर्भृ॒ष्टिर्न भ्रा᳚जते तु॒जा शवः᳚ ।",
          "begin": 0.0,
          "end": 12.452
        },
        {
          "text": "येन॒ शुष्णं᳚ मा॒यिन᳚माय॒सो मदे᳚ दु॒ध्र आ॒भूषु᳚ रा॒मय॒न्नि दाम᳚नि ॥",
          "begin": 12.452,
          "end": 22.24
        }
      ]
    },
    {
      "id": "1.56.4",
      "mandala": 1,
      "sukta": 56,
      "rik": 4,
      "padas": [
        {
          "text": "दे॒वी यदि॒ तवि᳚षी॒ त्वावृ᳚धो॒तय॒ इन्द्रं॒ सिष᳚क्त्यु॒षसं॒ न सूर्य᳚ः ।",
          "begin": 0.0,
          "end": 9.054
        },
        {
          "text": "यो धृ॒ष्णुना॒ शव᳚सा॒ बाध᳚ते॒ तम॒ इय᳚र्ति रे॒णुं बृ॒हद᳚र्हरि॒ष्वणि᳚ः ॥",
          "begin": 9.054,
          "end": 17.96
        }
      ]
    },
    {
      "id": "1.56.5",
      "mandala": 1,
      "sukta": 56,
      "rik": 5,
      "padas": [
        {
          "text": "वि यत्ति॒रो ध॒रुण॒मच्यु᳚तं॒ रजो॑ति᳚ष्ठिपो दि॒व आता᳚सु ब॒र्हणा᳚ ।",
          "begin": 0.0,
          "end": 9.614
        },
        {
          "text": "स्व᳚र्मीळ्हे॒ यन्मद᳚ इन्द्र॒ हर्ष्याह᳚न्वृ॒त्रं निर॒पामौ᳚ब्जो अर्ण॒वम् ॥",
          "begin": 9.614,
          "end": 20.08
        }
      ]
    },
    {
      "id": "1.56.6",
      "mandala": 1,
      "sukta": 56,
      "rik": 6,
      "padas": [
        {
          "text": "त्वं दि॒वो ध॒रुणं᳚ धिष॒ ओज᳚सा पृथि॒व्या इ᳚न्द्र॒ सद᳚नेषु॒ माहि᳚नः ।",
          "begin": 0.0,
          "end": 10.45
        },
        {
          "text": "त्वं सु॒तस्य॒ मदे᳚ अरिणा अ॒पो वि वृ॒त्रस्य᳚ स॒मया᳚ पा॒ष्या᳚रुजः ॥",
          "begin": 10.45,
          "end": 22.12
        }
      ]
    }
  ]
}