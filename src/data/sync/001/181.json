{
  "mandala": 1,
  "sukta": 181,
  "verses": [
    {
      "id": "1.181.1",
      "mandala": 1,
      "sukta": 181,
      "rik": 1,
      "padas": [
        {
          "text": "कदु॒ प्रेष्टा᳚वि॒षां र᳚यी॒णाम᳚ध्व॒र्यन्ता॒ यदु᳚न्निनी॒थो अ॒पाम् ।",
          "begin": 0.0,
          "end": 11.039
        },
        {
          "text": "अ॒यं वां᳚ य॒ज्ञो अ᳚कृत॒ प्रश᳚स्तिं॒ वसु᳚धिती॒ अवि᳚तारा जनानाम् ॥",
          "begin": 11.039,
          "end": 19.8
        }
      ]
    },
    {
      "id": "1.181.2",
      "mandala": 1,
      "sukta": 181,
      "rik": 2,
      "padas": [
        {
          "text": "आ वा॒मश्वा᳚स॒ः शुच᳚यः पय॒स्पा वात᳚रंहसो दि॒व्यासो॒ अत्या᳚ः ।",
          "begin": 0.0,
          "end": 10.29
        },
        {
          "text": "म॒नो॒जुवो॒ वृष᳚णो वी॒तपृ᳚ष्ठा॒ एह स्व॒राजो᳚ अ॒श्विना᳚ वहन्तु ॥",
          "begin": 10.29,
          "end": 18.2
        }
      ]
    },
    {
      "id": "1.181.3",
      "mandala": 1,
      "sukta": 181,
      "rik": 3,
      "padas": [
        {
          "text": "आ वां॒ रथो॒॑वनि॒र्न प्र॒वत्वा᳚न्त्सृ॒प्रव᳚न्धुरः सुवि॒ताय᳚ गम्याः ।",
          "begin": 0.0,
          "end": 9.219
        },
        {
          "text": "वृष्ण᳚ः स्थातारा॒ मन᳚सो॒ जवी᳚यानहम्पू॒र्वो य᳚ज॒तो धि᳚ष्ण्या॒ यः ॥",
          "begin": 9.219,
          "end": 17.6
        }
      ]
    },
    {
      "id": "1.181.4",
      "mandala": 1,
      "sukta": 181,
      "rik": 4,
      "padas": [
        {
          "text": "इ॒हेह᳚ जा॒ता सम᳚वावशीतामरे॒पसा᳚ त॒न्वा॒३॒᳚ नाम᳚भि॒ः स्वैः ।",
          "begin": 0.0,
          "end": 10.179
        },
        {
          "text": "जि॒ष्णुर्वा᳚म॒न्यः सुम᳚खस्य सू॒रिर्दि॒वो अ॒न्यः सु॒भगः᳚ पु॒त्र ऊ᳚हे ॥",
          "begin": 10.179,
          "end": 19.96
        }
      ]
    },
    {
      "id": "1.181.5",
      "mandala": 1,
      "sukta": 181,
      "rik": 5,
      "padas": [
        {
          "text": "प्र वां᳚ निचे॒रुः क᳚कु॒हो वशाँ॒ अनु᳚ पि॒शङ्ग᳚रूप॒ः सद᳚नानि गम्याः ।",
          "begin": 0.0,
          "end": 11.394
        },
        {
          "text": "हरी᳚ अ॒न्यस्य᳚ पी॒पय᳚न्त॒ वाजै᳚र्म॒थ्ना रजां᳚स्यश्विना॒ वि घोषै᳚ः ॥",
          "begin": 11.394,
          "end": 18.92
        }
      ]
    },
    {
      "id": "1.181.6",
      "mandala": 1,
      "sukta": 181,
      "rik": 6,
      "padas": [
        {
          "text": "प्र वां᳚ श॒रद्वा᳚न्वृष॒भो न नि॒ष्षाट् पू॒र्वीरिष᳚श्चरति॒ मध्व᳚ इ॒ष्णन् ।",
          "begin": 0.0,
          "end": 10.261
        },
        {
          "text": "एवै᳚र॒न्यस्य᳚ पी॒पय᳚न्त॒ वाजै॒र्वेष᳚न्तीरू॒र्ध्वा न॒द्यो᳚ न॒ आगु᳚ः ॥",
          "begin": 10.261,
          "end": 20.0
        }
      ]
    },
    {
      "id": "1.181.7",
      "mandala": 1,
      "sukta": 181,
      "rik": 7,
      "padas": [
        {
          "text": "अस᳚र्जि वां॒ स्थवि᳚रा वेधसा॒ गीर्बा॒ळ्हे अ᳚श्विना त्रे॒धा क्षर᳚न्ती ।",
          "begin": 0.0,
          "end": 10.416
        },
        {
          "text": "उप᳚स्तुताववतं॒ नाध᳚मानं॒ याम॒न्नया᳚मञ्छृणुतं॒ हवं᳚ मे ॥",
          "begin": 10.416,
          "end": 18.76
        }
      ]
    },
    {
      "id": "1.181.8",
      "mandala": 1,
      "sukta": 181,
      "rik": 8,
      "padas": [
        {
          "text": "उ॒त स्या वां॒ रुश᳚तो॒ वप्स᳚सो॒ गीस्त्रि᳚ब॒र्हिषि॒ सद᳚सि पिन्वते॒ नॄन् ।",
          "begin": 0.0,
          "end": 8.473
        },
        {
          "text": "वृषा᳚ वां मे॒घो वृ᳚षणा पीपाय॒ गोर्न सेके॒ मनु᳚षो दश॒स्यन् ॥",
          "begin": 8.473,
          "end": 16.64
        }
      ]
    },
    {
      "id": "1.181.9",
      "mandala": 1,
      "sukta": 181,
      "rik": 9,
      "padas": [
        {
          "text": "यु॒वां पू॒षेवा᳚श्विना॒ पुरं᳚धिर॒ग्निमु॒षां न ज᳚रते ह॒विष्मा᳚न् ।",
          "begin": 0.0,
          "end": 8.92
        },
        {
          "text": "हु॒वे यद्वां᳚ वरिव॒स्या गृ᳚णा॒नो वि॒द्यामे॒षं वृ॒जनं᳚ जी॒रदा᳚नुम् ॥",
          "begin": 8.92,
          "end": 21.44
        }
      ]
    }
  ]
}