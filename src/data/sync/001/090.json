{
  "mandala": 1,
  "sukta": 90,
  "verses": [
    {
      "id": "1.90.1",
      "mandala": 1,
      "sukta": 90,
      "rik": 1,
      "padas": [
        {
          "text": "ऋ॒जु॒नी॒ती नो॒ वरु᳚णो मि॒त्रो न᳚यतु वि॒द्वान् ।",
          "begin": 0.0,
          "end": 5.159
        },
        {
          "text": "अ॒र्य॒मा दे॒वैः स॒जोषा᳚ः ॥",
          "begin": 5.159,
          "end": 11.52
        }
      ]
    },
    {
      "id": "1.90.2",
      "mandala": 1,
      "sukta": 90,
      "rik": 2,
      "padas": [
        {
          "text": "ते हि वस्वो॒ वस᳚वाना॒स्ते अप्र᳚मूरा॒ महो᳚भिः ।",
          "begin": 0.0,
          "end": 7.691
        },
        {
          "text": "व्र॒ता र᳚क्षन्ते वि॒श्वाहा᳚ ॥",
          "begin": 7.691,
          "end": 11.72
        }
      ]
    },
    {
      "id": "1.90.3",
      "mandala": 1,
      "sukta": 90,
      "rik": 3,
      "padas": [
        {
          "text": "ते अ॒स्मभ्यं॒ शर्म᳚ यंसन्न॒मृता॒ मर्त्ये᳚भ्यः ।",
          "begin": 0.0,
          "end": 6.462
        },
        {
          "text": "बाध᳚माना॒ अप॒ द्विषः᳚ ॥",
          "begin": 6.462,
          "end": 11.04
        }
      ]
    },
    {
      "id": "1.90.4",
      "mandala": 1,
      "sukta": 90,
      "rik": 4,
      "padas": [
        {
          "text": "वि नः᳚ प॒थः सु᳚वि॒ताय᳚ चि॒यन्त्विन्द्रो᳚ म॒रुतः᳚ ।",
          "begin": 0.0,
          "end": 6.602
        },
        {
          "text": "पू॒षा भगो॒ वन्द्या᳚सः ॥",
          "begin": 6.602,
          "end": 10.16
        }
      ]
    },
    {
      "id": "1.90.5",
      "mandala": 1,
      "sukta": 90,
      "rik": 5,
      "padas": [
        {
          "text": "उ॒त नो॒ धियो॒ गोअ᳚ग्रा॒ः पूष॒न्विष्ण॒वेव᳚यावः ।",
          "begin": 0.0,
          "end": 5.494
        },
        {
          "text": "कर्ता᳚ नः स्वस्ति॒मतः᳚ ॥",
          "begin": 5.494,
          "end": 10.84
        }
      ]
    },
    {
      "id": "1.90.6",
      "mandala": 1,
      "sukta": 90,
      "rik": 6,
      "padas": [
        {
          "text": "मधु॒ वाता᳚ ऋताय॒ते मधु᳚ क्षरन्ति॒ सिन्ध᳚वः ।",
          "begin": 0.0,
          "end": 6.653
        },
        {
          "text": "माध्वी᳚र्नः स॒न्त्वोष᳚धीः ॥",
          "begin": 6.653,
          "end": 10.88
        }
      ]
    },
    {
      "id": "1.90.7",
      "mandala": 1,
      "sukta": 90,
      "rik": 7,
      "padas": [
        {
          "text": "मधु॒ नक्त᳚मु॒तोषसो॒ मधु᳚म॒त्पार्थि᳚वं॒ रजः᳚ ।",
          "begin": 0.0,
          "end": 6.751
        },
        {
          "text": "मधु॒ द्यौर᳚स्तु नः पि॒ता ॥",
          "begin": 6.751,
          "end": 9.48
        }
      ]
    },
    {
      "id": "1.90.8",
      "mandala": 1,
      "sukta": 90,
      "rik": 8,
      "padas": [
        {
          "text": "मधु᳚मान्नो॒ वन॒स्पति॒र्मधु᳚माँ अस्तु॒ सूर्य᳚ः ।",
          "begin": 0.0,
          "end": 7.335
        },
        {
          "text": "माध्वी॒र्गावो᳚ भवन्तु नः ॥",
          "begin": 7.335,
          "end": 11.92
        }
      ]
    },
    {
      "id": "1.90.9",
      "mandala": 1,
      "sukta": 90,
      "rik": 9,
      "padas": [
        {
          "text": "शं नो᳚ मि॒त्रः शं वरु᳚ण॒ः शं नो᳚ भवत्वर्य॒मा ।",
          "begin": 0.0,
          "end": 6.287
        },
        {
          "text": "शं न॒ इन्द्रो॒ बृह॒स्पति॒ः शं नो॒ विष्णु᳚रुरुक्र॒मः ॥",
          "begin": 6.287,
          "end": 14.92
        }
      ]
    }
  ]
}