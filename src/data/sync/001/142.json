{
  "mandala": 1,
  "sukta": 142,
  "verses": [
    {
      "id": "1.142.1",
      "mandala": 1,
      "sukta": 142,
      "rik": 1,
      "padas": [
        {
          "text": "समि᳚द्धो अग्न॒ आ व᳚ह दे॒वाँ अ॒द्य य॒तस्रु᳚चे ।",
          "begin": 0.0,
          "end": 8.21
        },
        {
          "text": "तन्तुं᳚ तनुष्व पू॒र्व्यं सु॒तसो᳚माय दा॒शुषे᳚ ॥",
          "begin": 8.21,
          "end": 15.32
        }
      ]
    },
    {
      "id": "1.142.2",
      "mandala": 1,
      "sukta": 142,
      "rik": 2,
      "padas": [
        {
          "text": "घृ॒तव᳚न्त॒मुप᳚ मासि॒ मधु᳚मन्तं तनूनपात् ।",
          "begin": 0.0,
          "end": 6.304
        },
        {
          "text": "य॒ज्ञं विप्र᳚स्य॒ माव᳚तः शशमा॒नस्य᳚ दा॒शुषः᳚ ॥",
          "begin": 6.304,
          "end": 12.36
        }
      ]
    },
    {
      "id": "1.142.3",
      "mandala": 1,
      "sukta": 142,
      "rik": 3,
      "padas": [
        {
          "text": "शुचि᳚ः पाव॒को अद्भु᳚तो॒ मध्वा᳚ य॒ज्ञं मि᳚मिक्षति ।",
          "begin": 0.0,
          "end": 7.024
        },
        {
          "text": "नरा॒शंस॒स्त्रिरा दि॒वो दे॒वो दे॒वेषु᳚ य॒ज्ञियः᳚ ॥",
          "begin": 7.024,
          "end": 13.12
        }
      ]
    },
    {
      "id": "1.142.4",
      "mandala": 1,
      "sukta": 142,
      "rik": 4,
      "padas": [
        {
          "text": "ई॒ळि॒तो अ᳚ग्न॒ आ व॒हेन्द्रं᳚ चि॒त्रमि॒ह प्रि॒यम् ।",
          "begin": 0.0,
          "end": 7.295
        },
        {
          "text": "इ॒यं हि त्वा᳚ म॒तिर्ममाच्छा᳚ सुजिह्व व॒च्यते᳚ ॥",
          "begin": 7.295,
          "end": 14.04
        }
      ]
    },
    {
      "id": "1.142.5",
      "mandala": 1,
      "sukta": 142,
      "rik": 5,
      "padas": [
        {
          "text": "स्तृ॒णा॒नासो᳚ य॒तस्रु᳚चो ब॒र्हिर्य॒ज्ञे स्व᳚ध्व॒रे ।",
          "begin": 0.0,
          "end": 6.868
        },
        {
          "text": "वृ॒ञ्जे दे॒वव्य᳚चस्तम॒मिन्द्रा᳚य॒ शर्म᳚ स॒प्रथः᳚ ॥",
          "begin": 6.868,
          "end": 13.84
        }
      ]
    },
    {
      "id": "1.142.6",
      "mandala": 1,
      "sukta": 142,
      "rik": 6,
      "padas": [
        {
          "text": "वि श्र᳚यन्तामृता॒वृधः᳚ प्र॒यै दे॒वेभ्यो᳚ म॒हीः ।",
          "begin": 0.0,
          "end": 7.66
        },
        {
          "text": "पा॒व॒कासः᳚ पुरु॒स्पृहो॒ द्वारो᳚ दे॒वीर᳚स॒श्चतः᳚ ॥",
          "begin": 7.66,
          "end": 14.48
        }
      ]
    },
    {
      "id": "1.142.7",
      "mandala": 1,
      "sukta": 142,
      "rik": 7,
      "padas": [
        {
          "text": "आ भन्द᳚माने॒ उपा᳚के॒ नक्तो॒षासा᳚ सु॒पेश᳚सा ।",
          "begin": 0.0,
          "end": 7.684
        },
        {
          "text": "य॒ह्वी ऋ॒तस्य᳚ मा॒तरा॒ सीद᳚तां ब॒र्हिरा सु॒मत् ॥",
          "begin": 7.684,
          "end": 14.52
        }
      ]
    },
    {
      "id": "1.142.8",
      "mandala": 1,
      "sukta": 142,
      "rik": 8,
      "padas": [
        {
          "text": "म॒न्द्रजि᳚ह्वा जुगु॒र्वणी॒ होता᳚रा॒ दैव्या᳚ क॒वी ।",
          "begin": 0.0,
          "end": 7.311
        },
        {
          "text": "य॒ज्ञं नो᳚ यक्षतामि॒मं सि॒ध्रम॒द्य दि᳚वि॒स्पृश᳚म् ॥",
          "begin": 7.311,
          "end": 14.28
        }
      ]
    },
    {
      "id": "1.142.9",
      "mandala": 1,
      "sukta": 142,
      "rik": 9,
      "padas": [
        {
          "text": "शुचि᳚र्दे॒वेष्वर्पि᳚ता॒ होत्रा᳚ म॒रुत्सु॒ भार᳚ती ।",
          "begin": 0.0,
          "end": 7.268
        },
        {
          "text": "इळा॒ सर᳚स्वती म॒ही ब॒र्हिः सी᳚दन्तु य॒ज्ञिया᳚ः ॥",
          "begin": 7.268,
          "end": 13.88
        }
      ]
    },
    {
      "id": "1.142.10",
      "mandala": 1,
      "sukta": 142,
      "rik": 10,
      "padas": [
        {
          "text": "तन्न᳚स्तु॒रीप॒मद्भु᳚तं पु॒रु वारं᳚ पु॒रु त्मना᳚ ।",
          "begin": 0.0,
          "end": 5.024
        },
        {
          "text": "त्वष्टा॒ पोषा᳚य॒ वि ष्य᳚तु रा॒ये नाभा᳚ नो अस्म॒युः ॥",
          "begin": 5.024,
          "end": 14.36
        }
      ]
    },
    {
      "id": "1.142.11",
      "mandala": 1,
      "sukta": 142,
      "rik": 11,
      "padas": [
        {
          "text": "अ॒व॒सृ॒जन्नुप॒ त्मना᳚ दे॒वान्य᳚क्षि वनस्पते ।",
          "begin": 0.0,
          "end": 6.951
        },
        {
          "text": "अ॒ग्निर्ह॒व्या सु᳚षूदति दे॒वो दे॒वेषु॒ मेधि᳚रः ॥",
          "begin": 6.951,
          "end": 12.64
        }
      ]
    },
    {
      "id": "1.142.12",
      "mandala": 1,
      "sukta": 142,
      "rik": 12,
      "padas": [
        {
          "text": "पू॒ष॒ण्वते᳚ म॒रुत्व᳚ते वि॒श्वदे᳚वाय वा॒यवे᳚ ।",
          "begin": 0.0,
          "end": 7.933
        },
        {
          "text": "स्वाहा᳚ गाय॒त्रवे᳚पसे ह॒व्यमिन्द्रा᳚य कर्तन ॥",
          "begin": 7.933,
          "end": 15.08
        }
      ]
    },
    {
      "id": "1.142.13",
      "mandala": 1,
      "sukta": 142,
      "rik": 13,
      "padas": [
        {
          "text": "स्वाहा᳚कृता॒न्या ग॒ह्युप᳚ ह॒व्यानि᳚ वी॒तये᳚ ।",
          "begin": 0.0,
          "end": 7.311
        },
        {
          "text": "इन्द्रा ग᳚हि श्रु॒धी हवं॒ त्वां ह᳚वन्ते अध्व॒रे ॥",
          "begin": 7.311,
          "end": 15.12
        }
      ]
    }
  ]
}