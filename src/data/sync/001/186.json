{
  "mandala": 1,
  "sukta": 186,
  "verses": [
    {
      "id": "1.186.1",
      "mandala": 1,
      "sukta": 186,
      "rik": 1,
      "padas": [
        {
          "text": "आ न॒ इळा᳚भिर्वि॒दथे᳚ सुश॒स्ति वि॒श्वान᳚रः सवि॒ता दे॒व ए᳚तु ।",
          "begin": 0.0,
          "end": 12.571
        },
        {
          "text": "अपि॒ यथा᳚ युवानो॒ मत्स᳚था नो॒ विश्वं॒ जग᳚दभिपि॒त्वे म᳚नी॒षा ॥",
          "begin": 12.571,
          "end": 18.72
        }
      ]
    },
    {
      "id": "1.186.2",
      "mandala": 1,
      "sukta": 186,
      "rik": 2,
      "padas": [
        {
          "text": "आ नो॒ विश्व॒ आस्क्रा᳚ गमन्तु दे॒वा मि॒त्रो अ᳚र्य॒मा वरु᳚णः स॒जोषा᳚ः ।",
          "begin": 0.0,
          "end": 10.494
        },
        {
          "text": "भुव॒न्यथा᳚ नो॒ विश्वे᳚ वृ॒धास॒ः कर᳚न्त्सु॒षाहा᳚ विथु॒रं न शवः᳚ ॥",
          "begin": 10.494,
          "end": 19.04
        }
      ]
    },
    {
      "id": "1.186.3",
      "mandala": 1,
      "sukta": 186,
      "rik": 3,
      "padas": [
        {
          "text": "प्रेष्ठं᳚ वो॒ अति᳚थिं गृणीषे॒॑ग्निं श॒स्तिभि᳚स्तु॒र्वणि᳚ः स॒जोषा᳚ः ।",
          "begin": 0.0,
          "end": 9.13
        },
        {
          "text": "अस॒द्यथा᳚ नो॒ वरु᳚णः सुकी॒र्तिरिष᳚श्च पर्षदरिगू॒र्तः सू॒रिः ॥",
          "begin": 9.13,
          "end": 16.52
        }
      ]
    },
    {
      "id": "1.186.4",
      "mandala": 1,
      "sukta": 186,
      "rik": 4,
      "padas": [
        {
          "text": "उप᳚ व॒ एषे॒ नम᳚सा जिगी॒षोषासा॒नक्ता᳚ सु॒दुघे᳚व धे॒नुः ।",
          "begin": 0.0,
          "end": 7.023
        },
        {
          "text": "स॒मा॒ने अह᳚न्वि॒मिमा᳚नो अ॒र्कं विषु᳚रूपे॒ पय᳚सि॒ सस्मि॒न्नूध᳚न् ॥",
          "begin": 7.023,
          "end": 16.52
        }
      ]
    },
    {
      "id": "1.186.5",
      "mandala": 1,
      "sukta": 186,
      "rik": 5,
      "padas": [
        {
          "text": "उ॒त नो॑हि᳚र्बु॒ध्न्यो॒३॒᳚ मय᳚स्क॒ः शिशुं॒ न पि॒प्युषी᳚व वेति॒ सिन्धु᳚ः ।",
          "begin": 0.0,
          "end": 8.845
        },
        {
          "text": "येन॒ नपा᳚तम॒पां जु॒नाम᳚ मनो॒जुवो॒ वृष᳚णो॒ यं वह᳚न्ति ॥",
          "begin": 8.845,
          "end": 17.52
        }
      ]
    },
    {
      "id": "1.186.6",
      "mandala": 1,
      "sukta": 186,
      "rik": 6,
      "padas": [
        {
          "text": "उ॒त न᳚ ईं॒ त्वष्टा ग॒न्त्वच्छा॒ स्मत्सू॒रिभि᳚रभिपि॒त्वे स॒जोषा᳚ः ।",
          "begin": 0.0,
          "end": 8.485
        },
        {
          "text": "आ वृ᳚त्र॒हेन्द्र᳚श्चर्षणि॒प्रास्तु॒विष्ट᳚मो न॒रां न᳚ इ॒ह ग᳚म्याः ॥",
          "begin": 8.485,
          "end": 16.2
        }
      ]
    },
    {
      "id": "1.186.7",
      "mandala": 1,
      "sukta": 186,
      "rik": 7,
      "padas": [
        {
          "text": "उ॒त न᳚ ईं म॒तयो॑श्व᳚योगा॒ः शिशुं॒ न गाव॒स्तरु᳚णं रिहन्ति ।",
          "begin": 0.0,
          "end": 7.632
        },
        {
          "text": "तमीं॒ गिरो॒ जन᳚यो॒ न पत्नी᳚ः सुर॒भिष्ट᳚मं न॒रां न᳚सन्त ॥",
          "begin": 7.632,
          "end": 14.48
        }
      ]
    },
    {
      "id": "1.186.8",
      "mandala": 1,
      "sukta": 186,
      "rik": 8,
      "padas": [
        {
          "text": "उ॒त न᳚ ईं म॒रुतो᳚ वृ॒द्धसे᳚ना॒ः स्मद्रोद᳚सी॒ सम᳚नसः सदन्तु ।",
          "begin": 0.0,
          "end": 6.364
        },
        {
          "text": "पृष᳚दश्वासो॒॑वन᳚यो॒ न रथा᳚ रि॒शाद᳚सो मित्र॒युजो॒ न दे॒वाः ॥",
          "begin": 6.364,
          "end": 16.32
        }
      ]
    },
    {
      "id": "1.186.9",
      "mandala": 1,
      "sukta": 186,
      "rik": 9,
      "padas": [
        {
          "text": "प्र नु यदे᳚षां महि॒ना चि᳚कि॒त्रे प्र यु᳚ञ्जते प्र॒युज॒स्ते सु᳚वृ॒क्ति ।",
          "begin": 0.0,
          "end": 6.579
        },
        {
          "text": "अध॒ यदे᳚षां सु॒दिने॒ न शरु॒र्विश्व॒मेरि᳚णं प्रुषा॒यन्त॒ सेना᳚ः ॥",
          "begin": 6.579,
          "end": 17.0
        }
      ]
    },
    {
      "id": "1.186.10",
      "mandala": 1,
      "sukta": 186,
      "rik": 10,
      "padas": [
        {
          "text": "प्रो अ॒श्विना॒वव᳚से कृणुध्वं॒ प्र पू॒षणं॒ स्वत᳚वसो॒ हि सन्ति᳚ ।",
          "begin": 0.0,
          "end": 7.5
        },
        {
          "text": "अ॒द्वे॒षो विष्णु॒र्वात᳚ ऋभु॒क्षा अच्छा᳚ सु॒म्नाय᳚ ववृतीय दे॒वान् ॥",
          "begin": 7.5,
          "end": 16.12
        }
      ]
    },
    {
      "id": "1.186.11",
      "mandala": 1,
      "sukta": 186,
      "rik": 11,
      "padas": [
        {
          "text": "इ॒यं सा वो᳚ अ॒स्मे दीधि᳚तिर्यजत्रा अपि॒प्राणी᳚ च॒ सद᳚नी च भूयाः ।",
          "begin": 0.0,
          "end": 9.76
        },
        {
          "text": "नि या दे॒वेषु॒ यत᳚ते वसू॒युर्वि॒द्यामे॒षं वृ॒जनं᳚ जी॒रदा᳚नुम् ॥",
          "begin": 9.76,
          "end": 20.52
        }
      ]
    }
  ]
}