{
  "mandala": 1,
  "sukta": 152,
  "verses": [
    {
      "id": "1.152.1",
      "mandala": 1,
      "sukta": 152,
      "rik": 1,
      "padas": [
        {
          "text": "यु॒वं वस्त्रा᳚णि पीव॒सा व᳚साथे यु॒वोरच्छि᳚द्रा॒ मन्त᳚वो ह॒ सर्गा᳚ः ।",
          "begin": 0.0,
          "end": 8.271
        },
        {
          "text": "अवा᳚तिरत॒मनृ᳚तानि॒ विश्व᳚ ऋ॒तेन᳚ मित्रावरुणा सचेथे ॥",
          "begin": 8.271,
          "end": 18.48
        }
      ]
    },
    {
      "id": "1.152.2",
      "mandala": 1,
      "sukta": 152,
      "rik": 2,
      "padas": [
        {
          "text": "ए॒तच्च॒न त्वो॒ वि चि᳚केतदेषां स॒त्यो मन्त्र᳚ः कविश॒स्त ऋघा᳚वान् ।",
          "begin": 0.0,
          "end": 11.265
        },
        {
          "text": "त्रि॒रश्रिं᳚ हन्ति॒ चतु᳚रश्रिरु॒ग्रो दे᳚व॒निदो॒ ह प्र᳚थ॒मा अ᳚जूर्यन् ॥",
          "begin": 11.265,
          "end": 19.04
        }
      ]
    },
    {
      "id": "1.152.3",
      "mandala": 1,
      "sukta": 152,
      "rik": 3,
      "padas": [
        {
          "text": "अ॒पादे᳚ति प्रथ॒मा प॒द्वती᳚नां॒ कस्तद्वां᳚ मित्रावरु॒णा चि᳚केत ।",
          "begin": 0.0,
          "end": 6.013
        },
        {
          "text": "गर्भो᳚ भा॒रं भ᳚र॒त्या चि᳚दस्य ऋ॒तं पिप॒र्त्यनृ᳚तं॒ नि ता᳚रीत् ॥",
          "begin": 6.013,
          "end": 17.92
        }
      ]
    },
    {
      "id": "1.152.4",
      "mandala": 1,
      "sukta": 152,
      "rik": 4,
      "padas": [
        {
          "text": "प्र॒यन्त॒मित्परि᳚ जा॒रं क॒नीनां॒ पश्या᳚मसि॒ नोप᳚नि॒पद्य᳚मानम् ।",
          "begin": 0.0,
          "end": 7.202
        },
        {
          "text": "अन᳚वपृग्णा॒ वित᳚ता॒ वसा᳚नं प्रि॒यं मि॒त्रस्य॒ वरु᳚णस्य॒ धाम᳚ ॥",
          "begin": 7.202,
          "end": 15.56
        }
      ]
    },
    {
      "id": "1.152.5",
      "mandala": 1,
      "sukta": 152,
      "rik": 5,
      "padas": [
        {
          "text": "अ॒न॒श्वो जा॒तो अ᳚नभी॒शुरर्वा॒ कनि᳚क्रदत्पतयदू॒र्ध्वसा᳚नुः ।",
          "begin": 0.0,
          "end": 8.493
        },
        {
          "text": "अ॒चित्तं॒ ब्रह्म᳚ जुजुषु॒र्युवा᳚न॒ः प्र मि॒त्रे धाम॒ वरु᳚णे गृ॒णन्त᳚ः ॥",
          "begin": 8.493,
          "end": 16.24
        }
      ]
    },
    {
      "id": "1.152.6",
      "mandala": 1,
      "sukta": 152,
      "rik": 6,
      "padas": [
        {
          "text": "आ धे॒नवो᳚ मामते॒यमव᳚न्तीर्ब्रह्म॒प्रियं᳚ पीपय॒न्त्सस्मि॒न्नूध᳚न् ।",
          "begin": 0.0,
          "end": 9.664
        },
        {
          "text": "पि॒त्वो भि᳚क्षेत व॒युना᳚नि वि॒द्वाना॒साविवा᳚स॒न्नदि᳚तिमुरुष्येत् ॥",
          "begin": 9.664,
          "end": 18.88
        }
      ]
    },
    {
      "id": "1.152.7",
      "mandala": 1,
      "sukta": 152,
      "rik": 7,
      "padas": [
        {
          "text": "आ वां᳚ मित्रावरुणा ह॒व्यजु᳚ष्टिं॒ नम᳚सा देवा॒वव᳚सा ववृत्याम् ।",
          "begin": 0.0,
          "end": 9.416
        },
        {
          "text": "अ॒स्माकं॒ ब्रह्म॒ पृत᳚नासु सह्या अ॒स्माकं᳚ वृ॒ष्टिर्दि॒व्या सु᳚पा॒रा ॥",
          "begin": 9.416,
          "end": 19.2
        }
      ]
    }
  ]
}