{
  "mandala": 1,
  "sukta": 11,
  "verses": [
    {
      "id": "1.11.1",
      "mandala": 1,
      "sukta": 11,
      "rik": 1,
      "padas": [
        {
          "text": "इन्द्रं॒ विश्वा᳚ अवीवृधन्त्समु॒द्रव्य᳚चसं॒ गिरः᳚ ।",
          "begin": 0.0,
          "end": 6.805
        },
        {
          "text": "र॒थीत᳚मं र॒थीनां॒ वाजा᳚नां॒ सत्प᳚तिं॒ पति᳚म् ॥",
          "begin": 6.805,
          "end": 18.2
        }
      ]
    },
    {
      "id": "1.11.2",
      "mandala": 1,
      "sukta": 11,
      "rik": 2,
      "padas": [
        {
          "text": "स॒ख्ये त᳚ इन्द्र वा॒जिनो॒ मा भे᳚म शवसस्पते ।",
          "begin": 0.0,
          "end": 7.73
        },
        {
          "text": "त्वाम॒भि प्र णो᳚नुमो॒ जेता᳚र॒मप᳚राजितम् ॥",
          "begin": 7.73,
          "end": 14.76
        }
      ]
    },
    {
      "id": "1.11.3",
      "mandala": 1,
      "sukta": 11,
      "rik": 3,
      "padas": [
        {
          "text": "पू॒र्वीरिन्द्र᳚स्य रा॒तयो॒ न वि द᳚स्यन्त्यू॒तयः᳚ ।",
          "begin": 0.0,
          "end": 4.063
        },
        {
          "text": "यदी॒ वाज᳚स्य॒ गोम᳚तः स्तो॒तृभ्यो॒ मंह᳚ते म॒घम् ॥",
          "begin": 4.063,
          "end": 14.56
        }
      ]
    },
    {
      "id": "1.11.4",
      "mandala": 1,
      "sukta": 11,
      "rik": 4,
      "padas": [
        {
          "text": "पु॒रां भि॒न्दुर्युवा᳚ क॒विरमि᳚तौजा अजायत ।",
          "begin": 0.0,
          "end": 8.212
        },
        {
          "text": "इन्द्रो॒ विश्व᳚स्य॒ कर्म᳚णो ध॒र्ता व॒ज्री पु᳚रुष्टु॒तः ॥",
          "begin": 8.212,
          "end": 15.56
        }
      ]
    },
    {
      "id": "1.11.5",
      "mandala": 1,
      "sukta": 11,
      "rik": 5,
      "padas": [
        {
          "text": "त्वं व॒लस्य॒ गोम॒तो॑पा᳚वरद्रिवो॒ बिल᳚म् ।",
          "begin": 0.0,
          "end": 7.511
        },
        {
          "text": "त्वां दे॒वा अबि᳚भ्युषस्तु॒ज्यमा᳚नास आविषुः ॥",
          "begin": 7.511,
          "end": 15.72
        }
      ]
    },
    {
      "id": "1.11.6",
      "mandala": 1,
      "sukta": 11,
      "rik": 6,
      "padas": [
        {
          "text": "तवा॒हं शू᳚र रा॒तिभि॒ः प्रत्या᳚यं॒ सिन्धु᳚मा॒वद᳚न् ।",
          "begin": 0.0,
          "end": 9.076
        },
        {
          "text": "उपा᳚तिष्ठन्त गिर्वणो वि॒दुष्टे॒ तस्य᳚ का॒रवः᳚ ॥",
          "begin": 9.076,
          "end": 16.6
        }
      ]
    },
    {
      "id": "1.11.7",
      "mandala": 1,
      "sukta": 11,
      "rik": 7,
      "padas": [
        {
          "text": "मा॒याभि᳚रिन्द्र मा॒यिनं॒ त्वं शुष्ण॒मवा᳚तिरः ।",
          "begin": 0.0,
          "end": 8.937
        },
        {
          "text": "वि॒दुष्टे॒ तस्य॒ मेधि᳚रा॒स्तेषां॒ श्रवां॒स्युत्ति᳚र ॥",
          "begin": 8.937,
          "end": 15.2
        }
      ]
    },
    {
      "id": "1.11.8",
      "mandala": 1,
      "sukta": 11,
      "rik": 8,
      "padas": [
        {
          "text": "इन्द्र॒मीशा᳚न॒मोज᳚सा॒भि स्तोमा᳚ अनूषत ।",
          "begin": 0.0,
          "end": 8.304
        },
        {
          "text": "स॒हस्रं॒ यस्य᳚ रा॒तय᳚ उ॒त वा॒ सन्ति॒ भूय᳚सीः ॥",
          "begin": 8.304,
          "end": 16.68
        }
      ]
    }
  ]
}