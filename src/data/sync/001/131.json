{
  "mandala": 1,
  "sukta": 131,
  "verses": [
    {
      "id": "1.131.1",
      "mandala": 1,
      "sukta": 131,
      "rik": 1,
      "padas": [
        {
          "text": "इन्द्रा᳚य॒ हि द्यौरसु᳚रो॒ अन᳚म्न॒तेन्द्रा᳚य म॒ही पृ᳚थि॒वी वरी᳚मभिर्द्यु॒म्नसा᳚ता॒ वरी᳚मभिः ।",
          "begin": 0.0,
          "end": 14.221
        },
        {
          "text": "इन्द्रं॒ विश्वे᳚ स॒जोष᳚सो दे॒वासो᳚ दधिरे पु॒रः ।",
          "begin": 14.221,
          "end": 19.199
        },
        {
          "text": "इन्द्रा᳚य॒ विश्वा॒ सव᳚नानि॒ मानु᳚षा रा॒तानि᳚ सन्तु॒ मानु᳚षा ॥",
          "begin": 19.199,
          "end": 28.68
        }
      ]
    },
    {
      "id": "1.131.2",
      "mandala": 1,
      "sukta": 131,
      "rik": 2,
      "padas": [
        {
          "text": "विश्वे᳚षु॒ हि त्वा॒ सव᳚नेषु तु॒ञ्जते᳚ समा॒नमेकं॒ वृष᳚मण्यव॒ः पृथ॒क्स्व᳚ः सनि॒ष्यव॒ः पृथ᳚क् ।",
          "begin": 0.0,
          "end": 11.514
        },
        {
          "text": "तं त्वा॒ नावं॒ न प॒र्षणिं᳚ शू॒षस्य᳚ धु॒रि धी᳚महि ।",
          "begin": 11.514,
          "end": 17.711
        },
        {
          "text": "इन्द्रं॒ न य॒ज्ञैश्चि॒तय᳚न्त आ॒यव॒ः स्तोमे᳚भि॒रिन्द्र᳚मा॒यवः᳚ ॥",
          "begin": 17.711,
          "end": 25.2
        }
      ]
    },
    {
      "id": "1.131.3",
      "mandala": 1,
      "sukta": 131,
      "rik": 3,
      "padas": [
        {
          "text": "वि त्वा᳚ ततस्रे मिथु॒ना अ᳚व॒स्यवो᳚ व्र॒जस्य᳚ सा॒ता गव्य᳚स्य नि॒ःसृज॒ः सक्ष᳚न्त इन्द्र नि॒ःसृजः᳚ ।",
          "begin": 0.0,
          "end": 10.798
        },
        {
          "text": "यद्ग॒व्यन्ता॒ द्वा जना॒ स्व१॒᳚र्यन्ता᳚ स॒मूह᳚सि ।",
          "begin": 10.798,
          "end": 19.519
        },
        {
          "text": "आ॒विष्करि᳚क्र॒द्वृष᳚णं सचा॒भुवं॒ वज्र᳚मिन्द्र सचा॒भुव᳚म् ॥",
          "begin": 19.519,
          "end": 25.84
        }
      ]
    },
    {
      "id": "1.131.4",
      "mandala": 1,
      "sukta": 131,
      "rik": 4,
      "padas": [
        {
          "text": "वि॒दुष्टे᳚ अ॒स्य वी॒र्य᳚स्य पू॒रव॒ः पुरो॒ यदि᳚न्द्र॒ शार᳚दीर॒वाति᳚रः सासहा॒नो अ॒वाति᳚रः ।",
          "begin": 0.0,
          "end": 11.504
        },
        {
          "text": "शास॒स्तमि᳚न्द्र॒ मर्त्य॒मय᳚ज्युं शवसस्पते ।",
          "begin": 11.504,
          "end": 17.184
        },
        {
          "text": "म॒हीम᳚मुष्णाः पृथि॒वीमि॒मा अ॒पो म᳚न्दसा॒न इ॒मा अ॒पः ॥",
          "begin": 17.184,
          "end": 24.2
        }
      ]
    },
    {
      "id": "1.131.5",
      "mandala": 1,
      "sukta": 131,
      "rik": 5,
      "padas": [
        {
          "text": "आदित्ते᳚ अ॒स्य वी॒र्य᳚स्य चर्किर॒न्मदे᳚षु वृषन्नु॒शिजो॒ यदावि᳚थ सखीय॒तो यदावि᳚थ ।",
          "begin": 0.0,
          "end": 12.243
        },
        {
          "text": "च॒कर्थ᳚ का॒रमे᳚भ्य॒ः पृत᳚नासु॒ प्रव᳚न्तवे ।",
          "begin": 12.243,
          "end": 17.412
        },
        {
          "text": "ते अ॒न्याम᳚न्यां न॒द्यं᳚ सनिष्णत श्रव॒स्यन्त᳚ः सनिष्णत ॥",
          "begin": 17.412,
          "end": 24.68
        }
      ]
    },
    {
      "id": "1.131.6",
      "mandala": 1,
      "sukta": 131,
      "rik": 6,
      "padas": [
        {
          "text": "उ॒तो नो᳚ अ॒स्या उ॒षसो᳚ जु॒षेत॒ ह्य१॒᳚र्कस्य᳚ बोधि ह॒विषो॒ हवी᳚मभि॒ः स्व᳚र्षाता॒ हवी᳚मभिः ।",
          "begin": 0.0,
          "end": 11.811
        },
        {
          "text": "यदि᳚न्द्र॒ हन्त᳚वे॒ मृधो॒ वृषा᳚ वज्रि॒ञ्चिके᳚तसि ।",
          "begin": 11.811,
          "end": 19.738
        },
        {
          "text": "आ मे᳚ अ॒स्य वे॒धसो॒ नवी᳚यसो॒ मन्म᳚ श्रुधि॒ नवी᳚यसः ॥",
          "begin": 19.738,
          "end": 26.88
        }
      ]
    },
    {
      "id": "1.131.7",
      "mandala": 1,
      "sukta": 131,
      "rik": 7,
      "padas": [
        {
          "text": "त्वं तमि᳚न्द्र वावृधा॒नो अ᳚स्म॒युर᳚मित्र॒यन्तं᳚ तुविजात॒ मर्त्यं॒ वज्रे᳚ण शूर॒ मर्त्य᳚म् ।",
          "begin": 0.0,
          "end": 10.848
        },
        {
          "text": "ज॒हि यो नो᳚ अघा॒यति᳚ शृणु॒ष्व सु॒श्रव᳚स्तमः ।",
          "begin": 10.848,
          "end": 15.783
        },
        {
          "text": "रि॒ष्टं न याम॒न्नप᳚ भूतु दुर्म॒तिर्विश्वाप᳚ भूतु दुर्म॒तिः ॥",
          "begin": 15.783,
          "end": 25.28
        }
      ]
    }
  ]
}