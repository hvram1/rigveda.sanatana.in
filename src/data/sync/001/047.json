{
  "mandala": 1,
  "sukta": 47,
  "verses": [
    {
      "id": "1.47.1",
      "mandala": 1,
      "sukta": 47,
      "rik": 1,
      "padas": [
        {
          "text": "अ॒यं वां॒ मधु᳚मत्तमः सु॒तः सोम᳚ ऋतावृधा ।",
          "begin": 0.0,
          "end": 7.406
        },
        {
          "text": "तम᳚श्विना पिबतं ति॒रोअ᳚ह्न्यं ध॒त्तं रत्ना᳚नि दा॒शुषे᳚ ॥",
          "begin": 7.406,
          "end": 17.0
        }
      ]
    },
    {
      "id": "1.47.2",
      "mandala": 1,
      "sukta": 47,
      "rik": 2,
      "padas": [
        {
          "text": "त्रि॒व॒न्धु॒रेण᳚ त्रि॒वृता᳚ सु॒पेश᳚सा॒ रथे॒ना या᳚तमश्विना ।",
          "begin": 0.0,
          "end": 9.417
        },
        {
          "text": "कण्वा᳚सो वां॒ ब्रह्म᳚ कृण्वन्त्यध्व॒रे तेषां॒ सु शृ᳚णुतं॒ हव᳚म् ॥",
          "begin": 9.417,
          "end": 19.88
        }
      ]
    },
    {
      "id": "1.47.3",
      "mandala": 1,
      "sukta": 47,
      "rik": 3,
      "padas": [
        {
          "text": "अश्वि᳚ना॒ मधु᳚मत्तमं पा॒तं सोम᳚मृतावृधा ।",
          "begin": 0.0,
          "end": 7.433
        },
        {
          "text": "अथा॒द्य द᳚स्रा॒ वसु॒ बिभ्र᳚ता॒ रथे᳚ दा॒श्वांस॒मुप᳚ गच्छतम् ॥",
          "begin": 7.433,
          "end": 16.72
        }
      ]
    },
    {
      "id": "1.47.4",
      "mandala": 1,
      "sukta": 47,
      "rik": 4,
      "padas": [
        {
          "text": "त्रि॒ष॒ध॒स्थे ब॒र्हिषि᳚ विश्ववेदसा॒ मध्वा᳚ य॒ज्ञं मि᳚मिक्षतम् ।",
          "begin": 0.0,
          "end": 9.586
        },
        {
          "text": "कण्वा᳚सो वां सु॒तसो᳚मा अ॒भिद्य᳚वो यु॒वां ह᳚वन्ते अश्विना ॥",
          "begin": 9.586,
          "end": 20.84
        }
      ]
    },
    {
      "id": "1.47.5",
      "mandala": 1,
      "sukta": 47,
      "rik": 5,
      "padas": [
        {
          "text": "याभि॒ः कण्व᳚म॒भिष्टि᳚भि॒ः प्राव᳚तं यु॒वम᳚श्विना ।",
          "begin": 0.0,
          "end": 7.225
        },
        {
          "text": "ताभि॒ः ष्व१॒᳚स्माँ अ᳚वतं शुभस्पती पा॒तं सोम᳚मृतावृधा ॥",
          "begin": 7.225,
          "end": 16.92
        }
      ]
    },
    {
      "id": "1.47.6",
      "mandala": 1,
      "sukta": 47,
      "rik": 6,
      "padas": [
        {
          "text": "सु॒दासे᳚ दस्रा॒ वसु॒ बिभ्र᳚ता॒ रथे॒ पृक्षो᳚ वहतमश्विना ।",
          "begin": 0.0,
          "end": 9.921
        },
        {
          "text": "र॒यिं स᳚मु॒द्रादु॒त वा᳚ दि॒वस्पर्य॒स्मे ध᳚त्तं पुरु॒स्पृह᳚म् ॥",
          "begin": 9.921,
          "end": 18.64
        }
      ]
    },
    {
      "id": "1.47.7",
      "mandala": 1,
      "sukta": 47,
      "rik": 7,
      "padas": [
        {
          "text": "यन्ना᳚सत्या परा॒वति॒ यद्वा॒ स्थो अधि᳚ तु॒र्वशे᳚ ।",
          "begin": 0.0,
          "end": 9.717
        },
        {
          "text": "अतो॒ रथे᳚न सु॒वृता᳚ न॒ आ ग᳚तं सा॒कं सूर्य᳚स्य र॒श्मिभि᳚ः ॥",
          "begin": 9.717,
          "end": 18.56
        }
      ]
    },
    {
      "id": "1.47.8",
      "mandala": 1,
      "sukta": 47,
      "rik": 8,
      "padas": [
        {
          "text": "अ॒र्वाञ्चा᳚ वां॒ सप्त᳚यो॑ध्वर॒श्रियो॒ वह᳚न्तु॒ सव॒नेदुप᳚ ।",
          "begin": 0.0,
          "end": 10.696
        },
        {
          "text": "इषं᳚ पृ॒ञ्चन्ता᳚ सु॒कृते᳚ सु॒दान᳚व॒ आ ब॒र्हिः सी᳚दतं नरा ॥",
          "begin": 10.696,
          "end": 20.84
        }
      ]
    },
    {
      "id": "1.47.9",
      "mandala": 1,
      "sukta": 47,
      "rik": 9,
      "padas": [
        {
          "text": "तेन᳚ नास॒त्या ग᳚तं॒ रथे᳚न॒ सूर्य᳚त्वचा ।",
          "begin": 0.0,
          "end": 7.561
        },
        {
          "text": "येन॒ शश्व᳚दू॒हथु᳚र्दा॒शुषे॒ वसु॒ मध्व॒ः सोम᳚स्य पी॒तये᳚ ॥",
          "begin": 7.561,
          "end": 16.2
        }
      ]
    },
    {
      "id": "1.47.10",
      "mandala": 1,
      "sukta": 47,
      "rik": 10,
      "padas": [
        {
          "text": "उ॒क्थेभि᳚र॒र्वागव᳚से पुरू॒वसू᳚ अ॒र्कैश्च॒ नि ह्व᳚यामहे ।",
          "begin": 0.0,
          "end": 9.585
        },
        {
          "text": "शश्व॒त्कण्वा᳚नां॒ सद᳚सि प्रि॒ये हि कं॒ सोमं᳚ प॒पथु᳚रश्विना ॥",
          "begin": 9.585,
          "end": 20.88
        }
      ]
    }
  ]
}