{
  "mandala": 1,
  "sukta": 130,
  "verses": [
    {
      "id": "1.130.1",
      "mandala": 1,
      "sukta": 130,
      "rik": 1,
      "padas": [
        {
          "text": "एन्द्र᳚ या॒ह्युप᳚ नः परा॒वतो॒ नायमच्छा᳚ वि॒दथा᳚नीव॒ सत्प᳚ति॒रस्तं॒ राजे᳚व॒ सत्प᳚तिः ।",
          "begin": 0.0,
          "end": 12.861
        },
        {
          "text": "हवा᳚महे त्वा व॒यं प्रय᳚स्वन्तः सु॒ते सचा᳚ ।",
          "begin": 12.861,
          "end": 19.565
        },
        {
          "text": "पु॒त्रासो॒ न पि॒तरं॒ वाज᳚सातये॒ मंहि᳚ष्ठं॒ वाज᳚सातये ॥",
          "begin": 19.565,
          "end": 26.8
        }
      ]
    },
    {
      "id": "1.130.2",
      "mandala": 1,
      "sukta": 130,
      "rik": 2,
      "padas": [
        {
          "text": "पिबा॒ सोम᳚मिन्द्र सुवा॒नमद्रि᳚भि॒ः कोशे᳚न सि॒क्तम᳚व॒तं न वंस᳚गस्तातृषा॒णो न वंस᳚गः ।",
          "begin": 0.0,
          "end": 11.1
        },
        {
          "text": "मदा᳚य हर्य॒ताय᳚ ते तु॒विष्ट᳚माय॒ धाय᳚से ।",
          "begin": 11.1,
          "end": 18.419
        },
        {
          "text": "आ त्वा᳚ यच्छन्तु ह॒रितो॒ न सूर्य॒महा॒ विश्वे᳚व॒ सूर्य᳚म् ॥",
          "begin": 18.419,
          "end": 26.04
        }
      ]
    },
    {
      "id": "1.130.3",
      "mandala": 1,
      "sukta": 130,
      "rik": 3,
      "padas": [
        {
          "text": "अवि᳚न्दद्दि॒वो निहि᳚तं॒ गुहा᳚ नि॒धिं वेर्न गर्भं॒ परि᳚वीत॒मश्म᳚न्यन॒न्ते अ॒न्तरश्म᳚नि ।",
          "begin": 0.0,
          "end": 12.66
        },
        {
          "text": "व्र॒जं व॒ज्री गवा᳚मिव॒ सिषा᳚स॒न्नङ्गि᳚रस्तमः ।",
          "begin": 12.66,
          "end": 19.656
        },
        {
          "text": "अपा᳚वृणो॒दिष॒ इन्द्र॒ः परी᳚वृता॒ द्वार॒ इष॒ः परी᳚वृताः ॥",
          "begin": 19.656,
          "end": 27.68
        }
      ]
    },
    {
      "id": "1.130.4",
      "mandala": 1,
      "sukta": 130,
      "rik": 4,
      "padas": [
        {
          "text": "दा॒दृ॒हा॒णो वज्र॒मिन्द्रो॒ गभ᳚स्त्यो॒ः क्षद्मे᳚व ति॒ग्ममस᳚नाय॒ सं श्य᳚दहि॒हत्या᳚य॒ सं श्य᳚त् ।",
          "begin": 0.0,
          "end": 12.521
        },
        {
          "text": "सं॒वि॒व्या॒न ओज᳚सा॒ शवो᳚भिरिन्द्र म॒ज्मना᳚ ।",
          "begin": 12.521,
          "end": 18.803
        },
        {
          "text": "तष्टे᳚व वृ॒क्षं व॒निनो॒ नि वृ᳚श्चसि पर॒श्वेव॒ नि वृ᳚श्चसि ॥",
          "begin": 18.803,
          "end": 25.56
        }
      ]
    },
    {
      "id": "1.130.5",
      "mandala": 1,
      "sukta": 130,
      "rik": 5,
      "padas": [
        {
          "text": "त्वं वृथा᳚ न॒द्य᳚ इन्द्र॒ सर्त॒वे॑च्छा᳚ समु॒द्रम᳚सृजो॒ रथाँ᳚ इव वाजय॒तो रथाँ᳚ इव ।",
          "begin": 0.0,
          "end": 12.079
        },
        {
          "text": "इ॒त ऊ॒तीर᳚युञ्जत समा॒नमर्थ॒मक्षि᳚तम् ।",
          "begin": 12.079,
          "end": 17.616
        },
        {
          "text": "धे॒नूरि᳚व॒ मन᳚वे वि॒श्वदो᳚हसो॒ जना᳚य वि॒श्वदो᳚हसः ॥",
          "begin": 17.616,
          "end": 25.36
        }
      ]
    },
    {
      "id": "1.130.6",
      "mandala": 1,
      "sukta": 130,
      "rik": 6,
      "padas": [
        {
          "text": "इ॒मां ते॒ वाचं᳚ वसू॒यन्त᳚ आ॒यवो॒ रथं॒ न धीर॒ः स्वपा᳚ अतक्षिषुः सु॒म्नाय॒ त्वाम᳚तक्षिषुः ।",
          "begin": 0.0,
          "end": 12.757
        },
        {
          "text": "शु॒म्भन्तो॒ जेन्यं᳚ यथा॒ वाजे᳚षु विप्र वा॒जिन᳚म् ।",
          "begin": 12.757,
          "end": 20.108
        },
        {
          "text": "अत्य᳚मिव॒ शव᳚से सा॒तये॒ धना॒ विश्वा॒ धना᳚नि सा॒तये᳚ ॥",
          "begin": 20.108,
          "end": 27.68
        }
      ]
    },
    {
      "id": "1.130.7",
      "mandala": 1,
      "sukta": 130,
      "rik": 7,
      "padas": [
        {
          "text": "भि॒नत्पुरो᳚ नव॒तिमि᳚न्द्र पू॒रवे॒ दिवो᳚दासाय॒ महि᳚ दा॒शुषे᳚ नृतो॒ वज्रे᳚ण दा॒शुषे᳚ नृतो ।",
          "begin": 0.0,
          "end": 14.662
        },
        {
          "text": "अ॒ति॒थि॒ग्वाय॒ शम्ब᳚रं गि॒रेरु॒ग्रो अवा᳚भरत् ।",
          "begin": 14.662,
          "end": 21.519
        },
        {
          "text": "म॒हो धना᳚नि॒ दय᳚मान॒ ओज᳚सा॒ विश्वा॒ धना॒न्योज᳚सा ॥",
          "begin": 21.519,
          "end": 27.12
        }
      ]
    },
    {
      "id": "1.130.8",
      "mandala": 1,
      "sukta": 130,
      "rik": 8,
      "padas": [
        {
          "text": "इन्द्र᳚ः स॒मत्सु॒ यज᳚मान॒मार्यं॒ प्राव॒द्विश्वे᳚षु श॒तमू᳚तिरा॒जिषु॒ स्व᳚र्मीळ्हेष्वा॒जिषु᳚ ।",
          "begin": 0.0,
          "end": 12.313
        },
        {
          "text": "मन᳚वे॒ शास᳚दव्र॒तान्त्वचं᳚ कृ॒ष्णाम᳚रन्धयत् ।",
          "begin": 12.313,
          "end": 19.27
        },
        {
          "text": "दक्ष॒न्न विश्वं᳚ ततृषा॒णमो᳚षति॒ न्य᳚र्शसा॒नमो᳚षति ॥",
          "begin": 19.27,
          "end": 26.28
        }
      ]
    },
    {
      "id": "1.130.9",
      "mandala": 1,
      "sukta": 130,
      "rik": 9,
      "padas": [
        {
          "text": "सूर᳚श्च॒क्रं प्र वृ᳚हज्जा॒त ओज᳚सा प्रपि॒त्वे वाच᳚मरु॒णो मु᳚षायतीशा॒न आ मु᳚षायति ।",
          "begin": 0.0,
          "end": 10.875
        },
        {
          "text": "उ॒शना॒ यत्प᳚रा॒वतो॑ज᳚गन्नू॒तये᳚ कवे ।",
          "begin": 10.875,
          "end": 16.646
        },
        {
          "text": "सु॒म्नानि॒ विश्वा॒ मनु᳚षेव तु॒र्वणि॒रहा॒ विश्वे᳚व तु॒र्वणि᳚ः ॥",
          "begin": 16.646,
          "end": 23.76
        }
      ]
    },
    {
      "id": "1.130.10",
      "mandala": 1,
      "sukta": 130,
      "rik": 10,
      "padas": [
        {
          "text": "स नो॒ नव्ये᳚भिर्वृषकर्मन्नु॒क्थैः पुरां᳚ दर्तः पा॒युभि᳚ः पाहि श॒ग्मैः ।",
          "begin": 0.0,
          "end": 10.584
        },
        {
          "text": "दि॒वो॒दा॒सेभि᳚रिन्द्र॒ स्तवा᳚नो वावृधी॒था अहो᳚भिरिव॒ द्यौः ॥",
          "begin": 10.584,
          "end": 20.56
        }
      ]
    }
  ]
}