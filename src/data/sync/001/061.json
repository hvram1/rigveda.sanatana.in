{
  "mandala": 1,
  "sukta": 61,
  "verses": [
    {
      "id": "1.61.1",
      "mandala": 1,
      "sukta": 61,
      "rik": 1,
      "padas": [
        {
          "text": "अ॒स्मा इदु॒ प्र त॒वसे᳚ तु॒राय॒ प्रयो॒ न ह᳚र्मि॒ स्तोमं॒ माहि᳚नाय ।",
          "begin": 0.0,
          "end": 8.646
        },
        {
          "text": "ऋची᳚षमा॒याध्रि᳚गव॒ ओह॒मिन्द्रा᳚य॒ ब्रह्मा᳚णि रा॒तत᳚मा ॥",
          "begin": 8.646,
          "end": 20.56
        }
      ]
    },
    {
      "id": "1.61.2",
      "mandala": 1,
      "sukta": 61,
      "rik": 2,
      "padas": [
        {
          "text": "अ॒स्मा इदु॒ प्रय᳚ इव॒ प्र यं᳚सि॒ भरा᳚म्याङ्गू॒षं बाधे᳚ सुवृ॒क्ति ।",
          "begin": 0.0,
          "end": 11.194
        },
        {
          "text": "इन्द्रा᳚य हृ॒दा मन᳚सा मनी॒षा प्र॒त्नाय॒ पत्ये॒ धियो᳚ मर्जयन्त ॥",
          "begin": 11.194,
          "end": 20.92
        }
      ]
    },
    {
      "id": "1.61.3",
      "mandala": 1,
      "sukta": 61,
      "rik": 3,
      "padas": [
        {
          "text": "अ॒स्मा इदु॒ त्यमु᳚प॒मं स्व॒र्षां भरा᳚म्याङ्गू॒षमा॒स्ये᳚न ।",
          "begin": 0.0,
          "end": 10.261
        },
        {
          "text": "मंहि᳚ष्ठ॒मच्छो᳚क्तिभिर्मती॒नां सु᳚वृ॒क्तिभि᳚ः सू॒रिं वा᳚वृ॒धध्यै᳚ ॥",
          "begin": 10.261,
          "end": 21.08
        }
      ]
    },
    {
      "id": "1.61.4",
      "mandala": 1,
      "sukta": 61,
      "rik": 4,
      "padas": [
        {
          "text": "अ॒स्मा इदु॒ स्तोमं॒ सं हि᳚नोमि॒ रथं॒ न तष्टे᳚व॒ तत्सि᳚नाय ।",
          "begin": 0.0,
          "end": 9.285
        },
        {
          "text": "गिर᳚श्च॒ गिर्वा᳚हसे सुवृ॒क्तीन्द्रा᳚य विश्वमि॒न्वं मेधि᳚राय ॥",
          "begin": 9.285,
          "end": 18.32
        }
      ]
    },
    {
      "id": "1.61.5",
      "mandala": 1,
      "sukta": 61,
      "rik": 5,
      "padas": [
        {
          "text": "अ॒स्मा इदु॒ सप्ति᳚मिव श्रव॒स्येन्द्रा᳚या॒र्कं जु॒ह्वा॒३॒᳚ सम᳚ञ्जे ।",
          "begin": 0.0,
          "end": 13.183
        },
        {
          "text": "वी॒रं दा॒नौक᳚सं व॒न्दध्यै᳚ पु॒रां गू॒र्तश्र᳚वसं द॒र्माण᳚म् ॥",
          "begin": 13.183,
          "end": 23.16
        }
      ]
    },
    {
      "id": "1.61.6",
      "mandala": 1,
      "sukta": 61,
      "rik": 6,
      "padas": [
        {
          "text": "अ॒स्मा इदु॒ त्वष्टा᳚ तक्ष॒द्वज्रं॒ स्वप᳚स्तमं स्व॒र्यं१॒᳚ रणा᳚य ।",
          "begin": 0.0,
          "end": 10.989
        },
        {
          "text": "वृ॒त्रस्य᳚ चिद्वि॒दद्येन॒ मर्म᳚ तु॒जन्नीशा᳚नस्तुज॒ता कि᳚ये॒धाः ॥",
          "begin": 10.989,
          "end": 20.52
        }
      ]
    },
    {
      "id": "1.61.7",
      "mandala": 1,
      "sukta": 61,
      "rik": 7,
      "padas": [
        {
          "text": "अ॒स्येदु᳚ मा॒तुः सव᳚नेषु स॒द्यो म॒हः पि॒तुं प᳚पि॒वाञ्चार्वन्ना᳚ ।",
          "begin": 0.0,
          "end": 10.389
        },
        {
          "text": "मु॒षा॒यद्विष्णु᳚ः पच॒तं सही᳚या॒न्विध्य᳚द्वरा॒हं ति॒रो अद्रि॒मस्ता᳚ ॥",
          "begin": 10.389,
          "end": 20.6
        }
      ]
    },
    {
      "id": "1.61.8",
      "mandala": 1,
      "sukta": 61,
      "rik": 8,
      "padas": [
        {
          "text": "अ॒स्मा इदु॒ ग्नाश्चि᳚द्दे॒वप᳚त्नी॒रिन्द्रा᳚या॒र्कम᳚हि॒हत्य᳚ ऊवुः ।",
          "begin": 0.0,
          "end": 10.469
        },
        {
          "text": "परि॒ द्यावा᳚पृथि॒वी ज᳚भ्र उ॒र्वी नास्य॒ ते म᳚हि॒मानं॒ परि᳚ ष्टः ॥",
          "begin": 10.469,
          "end": 19.64
        }
      ]
    },
    {
      "id": "1.61.9",
      "mandala": 1,
      "sukta": 61,
      "rik": 9,
      "padas": [
        {
          "text": "अ॒स्येदे॒व प्र रि᳚रिचे महि॒त्वं दि॒वस्पृ᳚थि॒व्याः पर्य॒न्तरि᳚क्षात् ।",
          "begin": 0.0,
          "end": 9.991
        },
        {
          "text": "स्व॒राळिन्द्रो॒ दम॒ आ वि॒श्वगू᳚र्तः स्व॒रिरम᳚त्रो ववक्षे॒ रणा᳚य ॥",
          "begin": 9.991,
          "end": 19.48
        }
      ]
    },
    {
      "id": "1.61.10",
      "mandala": 1,
      "sukta": 61,
      "rik": 10,
      "padas": [
        {
          "text": "अ॒स्येदे॒व शव᳚सा शु॒षन्तं॒ वि वृ᳚श्च॒द्वज्रे᳚ण वृ॒त्रमिन्द्र᳚ः ।",
          "begin": 0.0,
          "end": 10.085
        },
        {
          "text": "गा न व्रा॒णा अ॒वनी᳚रमुञ्चद॒भि श्रवो᳚ दा॒वने॒ सचे᳚ताः ॥",
          "begin": 10.085,
          "end": 20.0
        }
      ]
    },
    {
      "id": "1.61.11",
      "mandala": 1,
      "sukta": 61,
      "rik": 11,
      "padas": [
        {
          "text": "अ॒स्येदु᳚ त्वे॒षसा᳚ रन्त॒ सिन्ध᳚व॒ः परि॒ यद्वज्रे᳚ण सी॒मय᳚च्छत् ।",
          "begin": 0.0,
          "end": 11.723
        },
        {
          "text": "ई॒शा॒न॒कृद्दा॒शुषे᳚ दश॒स्यन्तु॒र्वीत᳚ये गा॒धं तु॒र्वणि᳚ः कः ॥",
          "begin": 11.723,
          "end": 18.8
        }
      ]
    },
    {
      "id": "1.61.12",
      "mandala": 1,
      "sukta": 61,
      "rik": 12,
      "padas": [
        {
          "text": "अ॒स्मा इदु॒ प्र भ᳚रा॒ तूतु᳚जानो वृ॒त्राय॒ वज्र॒मीशा᳚नः किये॒धाः ।",
          "begin": 0.0,
          "end": 10.525
        },
        {
          "text": "गोर्न पर्व॒ वि र᳚दा तिर॒श्चेष्य॒न्नर्णां᳚स्य॒पां च॒रध्यै᳚ ॥",
          "begin": 10.525,
          "end": 20.24
        }
      ]
    },
    {
      "id": "1.61.13",
      "mandala": 1,
      "sukta": 61,
      "rik": 13,
      "padas": [
        {
          "text": "अ॒स्येदु॒ प्र ब्रू᳚हि पू॒र्व्याणि᳚ तु॒रस्य॒ कर्मा᳚णि॒ नव्य᳚ उ॒क्थैः ।",
          "begin": 0.0,
          "end": 9.961
        },
        {
          "text": "यु॒धे यदि᳚ष्णा॒न आयु᳚धान्यृघा॒यमा᳚णो निरि॒णाति॒ शत्रू᳚न् ॥",
          "begin": 9.961,
          "end": 18.76
        }
      ]
    },
    {
      "id": "1.61.14",
      "mandala": 1,
      "sukta": 61,
      "rik": 14,
      "padas": [
        {
          "text": "अ॒स्येदु᳚ भि॒या गि॒रय᳚श्च दृ॒ळ्हा द्यावा᳚ च॒ भूमा᳚ ज॒नुष᳚स्तुजेते ।",
          "begin": 0.0,
          "end": 10.624
        },
        {
          "text": "उपो᳚ वे॒नस्य॒ जोगु᳚वान ओ॒णिं स॒द्यो भु᳚वद्वी॒र्या᳚य नो॒धाः ॥",
          "begin": 10.624,
          "end": 20.32
        }
      ]
    },
    {
      "id": "1.61.15",
      "mandala": 1,
      "sukta": 61,
      "rik": 15,
      "padas": [
        {
          "text": "अ॒स्मा इदु॒ त्यदनु᳚ दाय्येषा॒मेको॒ यद्व॒व्ने भूरे॒रीशा᳚नः ।",
          "begin": 0.0,
          "end": 10.035
        },
        {
          "text": "प्रैत᳚शं॒ सूर्ये᳚ पस्पृधा॒नं सौव᳚श्व्ये॒ सुष्वि᳚माव॒दिन्द्र᳚ः ॥",
          "begin": 10.035,
          "end": 19.48
        }
      ]
    },
    {
      "id": "1.61.16",
      "mandala": 1,
      "sukta": 61,
      "rik": 16,
      "padas": [
        {
          "text": "ए॒वा ते᳚ हारियोजना सुवृ॒क्तीन्द्र॒ ब्रह्मा᳚णि॒ गोत᳚मासो अक्रन् ।",
          "begin": 0.0,
          "end": 11.757
        },
        {
          "text": "ऐषु᳚ वि॒श्वपे᳚शसं॒ धियं᳚ धाः प्रा॒तर्म॒क्षू धि॒याव᳚सुर्जगम्यात् ॥",
          "begin": 11.757,
          "end": 22.0
        }
      ]
    }
  ]
}