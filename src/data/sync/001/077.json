{
  "mandala": 1,
  "sukta": 77,
  "verses": [
    {
      "id": "1.77.1",
      "mandala": 1,
      "sukta": 77,
      "rik": 1,
      "padas": [
        {
          "text": "क॒था दा᳚शेमा॒ग्नये॒ कास्मै᳚ दे॒वजु᳚ष्टोच्यते भा॒मिने॒ गीः ।",
          "begin": 0.0,
          "end": 9.804
        },
        {
          "text": "यो मर्त्ये᳚ष्व॒मृत᳚ ऋ॒तावा॒ होता॒ यजि᳚ष्ठ॒ इत्कृ॒णोति᳚ दे॒वान् ॥",
          "begin": 9.804,
          "end": 18.6
        }
      ]
    },
    {
      "id": "1.77.2",
      "mandala": 1,
      "sukta": 77,
      "rik": 2,
      "padas": [
        {
          "text": "यो अ᳚ध्व॒रेषु॒ शंत᳚म ऋ॒तावा॒ होता॒ तमू॒ नमो᳚भि॒रा कृ᳚णुध्वम् ।",
          "begin": 0.0,
          "end": 9.219
        },
        {
          "text": "अ॒ग्निर्यद्वेर्मर्ता᳚य दे॒वान्त्स चा॒ बोधा᳚ति॒ मन᳚सा यजाति ॥",
          "begin": 9.219,
          "end": 17.96
        }
      ]
    },
    {
      "id": "1.77.3",
      "mandala": 1,
      "sukta": 77,
      "rik": 3,
      "padas": [
        {
          "text": "स हि क्रतु॒ः स मर्य॒ः स सा॒धुर्मि॒त्रो न भू॒दद्भु᳚तस्य र॒थीः ।",
          "begin": 0.0,
          "end": 8.522
        },
        {
          "text": "तं मेधे᳚षु प्रथ॒मं दे᳚व॒यन्ती॒र्विश॒ उप᳚ ब्रुवते द॒स्ममारी᳚ः ॥",
          "begin": 8.522,
          "end": 17.52
        }
      ]
    },
    {
      "id": "1.77.4",
      "mandala": 1,
      "sukta": 77,
      "rik": 4,
      "padas": [
        {
          "text": "स नो᳚ नृ॒णां नृत᳚मो रि॒शादा᳚ अ॒ग्निर्गिरो॑व᳚सा वेतु धी॒तिम् ।",
          "begin": 0.0,
          "end": 9.587
        },
        {
          "text": "तना᳚ च॒ ये म॒घवा᳚न॒ः शवि᳚ष्ठा॒ वाज᳚प्रसूता इ॒षय᳚न्त॒ मन्म᳚ ॥",
          "begin": 9.587,
          "end": 18.72
        }
      ]
    },
    {
      "id": "1.77.5",
      "mandala": 1,
      "sukta": 77,
      "rik": 5,
      "padas": [
        {
          "text": "ए॒वाग्निर्गोत᳚मेभिरृ॒तावा॒ विप्रे᳚भिरस्तोष्ट जा॒तवे᳚दाः ।",
          "begin": 0.0,
          "end": 10.445
        },
        {
          "text": "स ए᳚षु द्यु॒म्नं पी᳚पय॒त्स वाजं॒ स पु॒ष्टिं या᳚ति॒ जोष॒मा चि᳚कि॒त्वान् ॥",
          "begin": 10.445,
          "end": 22.28
        }
      ]
    }
  ]
}