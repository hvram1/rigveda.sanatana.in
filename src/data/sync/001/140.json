{
  "mandala": 1,
  "sukta": 140,
  "verses": [
    {
      "id": "1.140.1",
      "mandala": 1,
      "sukta": 140,
      "rik": 1,
      "padas": [
        {
          "text": "वे॒दि॒षदे᳚ प्रि॒यधा᳚माय सु॒द्युते᳚ धा॒सिमि᳚व॒ प्र भ᳚रा॒ योनि᳚म॒ग्नये᳚ ।",
          "begin": 0.0,
          "end": 10.778
        },
        {
          "text": "वस्त्रे᳚णेव वासया॒ मन्म᳚ना॒ शुचिं᳚ ज्यो॒तीर᳚थं शु॒क्रव᳚र्णं तमो॒हन᳚म् ॥",
          "begin": 10.778,
          "end": 20.56
        }
      ]
    },
    {
      "id": "1.140.2",
      "mandala": 1,
      "sukta": 140,
      "rik": 2,
      "padas": [
        {
          "text": "अ॒भि द्वि॒जन्मा᳚ त्रि॒वृदन्न᳚मृज्यते संवत्स॒रे वा᳚वृधे ज॒ग्धमी॒ पुनः᳚ ।",
          "begin": 0.0,
          "end": 10.029
        },
        {
          "text": "अ॒न्यस्या॒सा जि॒ह्वया॒ जेन्यो॒ वृषा॒ न्य१॒᳚न्येन᳚ व॒निनो᳚ मृष्ट वार॒णः ॥",
          "begin": 10.029,
          "end": 19.4
        }
      ]
    },
    {
      "id": "1.140.3",
      "mandala": 1,
      "sukta": 140,
      "rik": 3,
      "padas": [
        {
          "text": "कृ॒ष्ण॒प्रुतौ᳚ वेवि॒जे अ᳚स्य स॒क्षिता᳚ उ॒भा त᳚रेते अ॒भि मा॒तरा॒ शिशु᳚म् ।",
          "begin": 0.0,
          "end": 9.939
        },
        {
          "text": "प्रा॒चाजि᳚ह्वं ध्व॒सय᳚न्तं तृषु॒च्युत॒मा साच्यं॒ कुप᳚यं॒ वर्ध᳚नं पि॒तुः ॥",
          "begin": 9.939,
          "end": 18.48
        }
      ]
    },
    {
      "id": "1.140.4",
      "mandala": 1,
      "sukta": 140,
      "rik": 4,
      "padas": [
        {
          "text": "मु॒मु॒क्ष्वो॒३॒᳚ मन᳚वे मानवस्य॒ते र᳚घु॒द्रुवः᳚ कृ॒ष्णसी᳚तास ऊ॒ जुवः᳚ ।",
          "begin": 0.0,
          "end": 10.178
        },
        {
          "text": "अ॒स॒म॒ना अ᳚जि॒रासो᳚ रघु॒ष्यदो॒ वात᳚जूता॒ उप᳚ युज्यन्त आ॒शवः᳚ ॥",
          "begin": 10.178,
          "end": 20.16
        }
      ]
    },
    {
      "id": "1.140.5",
      "mandala": 1,
      "sukta": 140,
      "rik": 5,
      "padas": [
        {
          "text": "आद᳚स्य॒ ते ध्व॒सय᳚न्तो॒ वृथे᳚रते कृ॒ष्णमभ्वं॒ महि॒ वर्प॒ः करि᳚क्रतः ।",
          "begin": 0.0,
          "end": 9.557
        },
        {
          "text": "यत्सीं᳚ म॒हीम॒वनिं॒ प्राभि मर्मृ᳚शदभिश्व॒सन्त्स्त॒नय॒न्नेति॒ नान᳚दत् ॥",
          "begin": 9.557,
          "end": 17.96
        }
      ]
    },
    {
      "id": "1.140.6",
      "mandala": 1,
      "sukta": 140,
      "rik": 6,
      "padas": [
        {
          "text": "भूष॒न्न यो॑धि᳚ ब॒भ्रूषु॒ नम्न᳚ते॒ वृषे᳚व॒ पत्नी᳚र॒भ्ये᳚ति॒ रोरु᳚वत् ।",
          "begin": 0.0,
          "end": 7.922
        },
        {
          "text": "ओ॒जा॒यमा᳚नस्त॒न्व᳚श्च शुम्भते भी॒मो न शृङ्गा᳚ दविधाव दु॒र्गृभि᳚ः ॥",
          "begin": 7.922,
          "end": 18.12
        }
      ]
    },
    {
      "id": "1.140.7",
      "mandala": 1,
      "sukta": 140,
      "rik": 7,
      "padas": [
        {
          "text": "स सं॒स्तिरो᳚ वि॒ष्टिर॒ः सं गृ᳚भायति जा॒नन्ने॒व जा᳚न॒तीर्नित्य॒ आ श᳚ये ।",
          "begin": 0.0,
          "end": 10.103
        },
        {
          "text": "पुन᳚र्वर्धन्ते॒ अपि᳚ यन्ति दे॒व्य᳚म॒न्यद्वर्प᳚ः पि॒त्रोः कृ᳚ण्वते॒ सचा᳚ ॥",
          "begin": 10.103,
          "end": 19.68
        }
      ]
    },
    {
      "id": "1.140.8",
      "mandala": 1,
      "sukta": 140,
      "rik": 8,
      "padas": [
        {
          "text": "तम॒ग्रुवः᳚ के॒शिनी॒ः सं हि रे᳚भि॒र ऊ॒र्ध्वास्त᳚स्थुर्म॒म्रुषी॒ः प्रायवे॒ पुनः᳚ ।",
          "begin": 0.0,
          "end": 10.845
        },
        {
          "text": "तासां᳚ ज॒रां प्र᳚मु॒ञ्चन्ने᳚ति॒ नान᳚द॒दसुं॒ परं᳚ ज॒नय᳚ञ्जी॒वमस्तृ᳚तम् ॥",
          "begin": 10.845,
          "end": 20.68
        }
      ]
    },
    {
      "id": "1.140.9",
      "mandala": 1,
      "sukta": 140,
      "rik": 9,
      "padas": [
        {
          "text": "अ॒धी॒वा॒सं परि᳚ मा॒तू रि॒हन्नह᳚ तुवि॒ग्रेभि॒ः सत्व᳚भिर्याति॒ वि ज्रयः᳚ ।",
          "begin": 0.0,
          "end": 9.103
        },
        {
          "text": "वयो॒ दध᳚त्प॒द्वते॒ रेरि᳚ह॒त्सदानु॒ श्येनी᳚ सचते वर्त॒नीरह᳚ ॥",
          "begin": 9.103,
          "end": 16.72
        }
      ]
    },
    {
      "id": "1.140.10",
      "mandala": 1,
      "sukta": 140,
      "rik": 10,
      "padas": [
        {
          "text": "अ॒स्माक᳚मग्ने म॒घव᳚त्सु दीदि॒ह्यध॒ श्वसी᳚वान्वृष॒भो दमू᳚नाः ।",
          "begin": 0.0,
          "end": 9.803
        },
        {
          "text": "अ॒वास्या॒ शिशु᳚मतीरदीदे॒र्वर्मे᳚व यु॒त्सु प᳚रि॒जर्भु᳚राणः ॥",
          "begin": 9.803,
          "end": 17.56
        }
      ]
    },
    {
      "id": "1.140.11",
      "mandala": 1,
      "sukta": 140,
      "rik": 11,
      "padas": [
        {
          "text": "इ॒दम᳚ग्ने॒ सुधि᳚तं॒ दुर्धि᳚ता॒दधि᳚ प्रि॒यादु᳚ चि॒न्मन्म᳚न॒ः प्रेयो᳚ अस्तु ते ।",
          "begin": 0.0,
          "end": 8.889
        },
        {
          "text": "यत्ते᳚ शु॒क्रं त॒न्वो॒३॒᳚ रोच᳚ते॒ शुचि॒ तेना॒स्मभ्यं᳚ वनसे॒ रत्न॒मा त्वम् ॥",
          "begin": 8.889,
          "end": 20.32
        }
      ]
    },
    {
      "id": "1.140.12",
      "mandala": 1,
      "sukta": 140,
      "rik": 12,
      "padas": [
        {
          "text": "रथा᳚य॒ नाव᳚मु॒त नो᳚ गृ॒हाय॒ नित्या᳚रित्रां प॒द्वतीं᳚ रास्यग्ने ।",
          "begin": 0.0,
          "end": 10.541
        },
        {
          "text": "अ॒स्माकं᳚ वी॒राँ उ॒त नो᳚ म॒घोनो॒ जनाँ᳚श्च॒ या पा॒रया॒च्छर्म॒ या च᳚ ॥",
          "begin": 10.541,
          "end": 20.12
        }
      ]
    },
    {
      "id": "1.140.13",
      "mandala": 1,
      "sukta": 140,
      "rik": 13,
      "padas": [
        {
          "text": "अ॒भी नो᳚ अग्न उ॒क्थमिज्जु᳚गुर्या॒ द्यावा॒क्षामा॒ सिन्ध᳚वश्च॒ स्वगू᳚र्ताः ।",
          "begin": 0.0,
          "end": 11.097
        },
        {
          "text": "गव्यं॒ यव्यं॒ यन्तो᳚ दी॒र्घाहेषं॒ वर᳚मरु॒ण्यो᳚ वरन्त ॥",
          "begin": 11.097,
          "end": 20.0
        }
      ]
    }
  ]
}