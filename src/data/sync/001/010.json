{
  "mandala": 1,
  "sukta": 10,
  "verses": [
    {
      "id": "1.10.1",
      "mandala": 1,
      "sukta": 10,
      "rik": 1,
      "padas": [
        {
          "text": "गाय᳚न्ति त्वा गाय॒त्रिणो॑र्च᳚न्त्य॒र्कम॒र्किणः᳚ ।",
          "begin": 0.0,
          "end": 5.155
        },
        {
          "text": "ब्र॒ह्माण᳚स्त्वा शतक्रत॒ उद्वं॒शमि᳚व येमिरे ॥",
          "begin": 5.155,
          "end": 17.0
        }
      ]
    },
    {
      "id": "1.10.2",
      "mandala": 1,
      "sukta": 10,
      "rik": 2,
      "padas": [
        {
          "text": "यत्सानो॒ः सानु॒मारु᳚ह॒द्भूर्यस्प᳚ष्ट॒ कर्त्व᳚म् ।",
          "begin": 0.0,
          "end": 7.994
        },
        {
          "text": "तदिन्द्रो॒ अर्थं᳚ चेतति यू॒थेन᳚ वृ॒ष्णिरे᳚जति ॥",
          "begin": 7.994,
          "end": 16.16
        }
      ]
    },
    {
      "id": "1.10.3",
      "mandala": 1,
      "sukta": 10,
      "rik": 3,
      "padas": [
        {
          "text": "यु॒क्ष्वा हि के॒शिना॒ हरी॒ वृष᳚णा कक्ष्य॒प्रा ।",
          "begin": 0.0,
          "end": 7.156
        },
        {
          "text": "अथा᳚ न इन्द्र सोमपा गि॒रामुप᳚श्रुतिं चर ॥",
          "begin": 7.156,
          "end": 13.96
        }
      ]
    },
    {
      "id": "1.10.4",
      "mandala": 1,
      "sukta": 10,
      "rik": 4,
      "padas": [
        {
          "text": "एहि॒ स्तोमाँ᳚ अ॒भि स्व᳚रा॒भि गृ᳚णी॒ह्या रु᳚व ।",
          "begin": 0.0,
          "end": 7.979
        },
        {
          "text": "ब्रह्म᳚ च नो वसो॒ सचेन्द्र᳚ य॒ज्ञं च᳚ वर्धय ॥",
          "begin": 7.979,
          "end": 14.48
        }
      ]
    },
    {
      "id": "1.10.5",
      "mandala": 1,
      "sukta": 10,
      "rik": 5,
      "padas": [
        {
          "text": "उ॒क्थमिन्द्रा᳚य॒ शंस्यं॒ वर्ध᳚नं पुरुनि॒ष्षिधे᳚ ।",
          "begin": 0.0,
          "end": 8.285
        },
        {
          "text": "श॒क्रो यथा᳚ सु॒तेषु᳚ णो रा॒रण᳚त्स॒ख्येषु᳚ च ॥",
          "begin": 8.285,
          "end": 15.28
        }
      ]
    },
    {
      "id": "1.10.6",
      "mandala": 1,
      "sukta": 10,
      "rik": 6,
      "padas": [
        {
          "text": "तमित्स᳚खि॒त्व ई᳚महे॒ तं रा॒ये तं सु॒वीर्ये᳚ ।",
          "begin": 0.0,
          "end": 8.431
        },
        {
          "text": "स श॒क्र उ॒त नः᳚ शक॒दिन्द्रो॒ वसु॒ दय᳚मानः ॥",
          "begin": 8.431,
          "end": 14.48
        }
      ]
    },
    {
      "id": "1.10.7",
      "mandala": 1,
      "sukta": 10,
      "rik": 7,
      "padas": [
        {
          "text": "सु॒वि॒वृतं᳚ सुनि॒रज॒मिन्द्र॒ त्वादा᳚त॒मिद्यशः᳚ ।",
          "begin": 0.0,
          "end": 8.088
        },
        {
          "text": "गवा॒मप᳚ व्र॒जं वृ᳚धि कृणु॒ष्व राधो᳚ अद्रिवः ॥",
          "begin": 8.088,
          "end": 15.56
        }
      ]
    },
    {
      "id": "1.10.8",
      "mandala": 1,
      "sukta": 10,
      "rik": 8,
      "padas": [
        {
          "text": "न॒हि त्वा॒ रोद᳚सी उ॒भे ऋ᳚घा॒यमा᳚ण॒मिन्व᳚तः ।",
          "begin": 0.0,
          "end": 8.501
        },
        {
          "text": "जेष॒ः स्व᳚र्वतीर॒पः सं गा अ॒स्मभ्यं᳚ धूनुहि ॥",
          "begin": 8.501,
          "end": 16.64
        }
      ]
    },
    {
      "id": "1.10.9",
      "mandala": 1,
      "sukta": 10,
      "rik": 9,
      "padas": [
        {
          "text": "आश्रु᳚त्कर्ण श्रु॒धी हवं॒ नू चि᳚द्दधिष्व मे॒ गिरः᳚ ।",
          "begin": 0.0,
          "end": 8.176
        },
        {
          "text": "इन्द्र॒ स्तोम᳚मि॒मं मम᳚ कृ॒ष्वा यु॒जश्चि॒दन्त᳚रम् ॥",
          "begin": 8.176,
          "end": 14.88
        }
      ]
    },
    {
      "id": "1.10.10",
      "mandala": 1,
      "sukta": 10,
      "rik": 10,
      "padas": [
        {
          "text": "वि॒द्मा हि त्वा॒ वृष᳚न्तमं॒ वाजे᳚षु हवन॒श्रुत᳚म् ।",
          "begin": 0.0,
          "end": 6.955
        },
        {
          "text": "वृष᳚न्तमस्य हूमह ऊ॒तिं स᳚हस्र॒सात᳚माम् ॥",
          "begin": 6.955,
          "end": 15.96
        }
      ]
    },
    {
      "id": "1.10.11",
      "mandala": 1,
      "sukta": 10,
      "rik": 11,
      "padas": [
        {
          "text": "आ तू न᳚ इन्द्र कौशिक मन्दसा॒नः सु॒तं पि᳚ब ।",
          "begin": 0.0,
          "end": 5.863
        },
        {
          "text": "नव्य॒मायु॒ः प्र सू ति᳚र कृ॒धी स᳚हस्र॒सामृषि᳚म् ॥",
          "begin": 5.863,
          "end": 13.96
        }
      ]
    },
    {
      "id": "1.10.12",
      "mandala": 1,
      "sukta": 10,
      "rik": 12,
      "padas": [
        {
          "text": "परि᳚ त्वा गिर्वणो॒ गिर᳚ इ॒मा भ᳚वन्तु वि॒श्वतः᳚ ।",
          "begin": 0.0,
          "end": 5.661
        },
        {
          "text": "वृ॒द्धायु॒मनु॒ वृद्ध᳚यो॒ जुष्टा᳚ भवन्तु॒ जुष्ट᳚यः ॥",
          "begin": 5.661,
          "end": 15.92
        }
      ]
    }
  ]
}