{
  "mandala": 1,
  "sukta": 189,
  "verses": [
    {
      "id": "1.189.1",
      "mandala": 1,
      "sukta": 189,
      "rik": 1,
      "padas": [
        {
          "text": "अग्ने॒ नय᳚ सु॒पथा᳚ रा॒ये अ॒स्मान्विश्वा᳚नि देव व॒युना᳚नि वि॒द्वान् ।",
          "begin": 0.0,
          "end": 13.562
        },
        {
          "text": "यु॒यो॒ध्य१॒᳚स्मज्जु᳚हुरा॒णमेनो॒ भूयि᳚ष्ठां ते॒ नम᳚उक्तिं विधेम ॥",
          "begin": 13.562,
          "end": 23.32
        }
      ]
    },
    {
      "id": "1.189.2",
      "mandala": 1,
      "sukta": 189,
      "rik": 2,
      "padas": [
        {
          "text": "अग्ने॒ त्वं पा᳚रया॒ नव्यो᳚ अ॒स्मान्त्स्व॒स्तिभि॒रति᳚ दु॒र्गाणि॒ विश्वा᳚ ।",
          "begin": 0.0,
          "end": 9.633
        },
        {
          "text": "पूश्च᳚ पृ॒थ्वी ब᳚हु॒ला न᳚ उ॒र्वी भवा᳚ तो॒काय॒ तन᳚याय॒ शं योः ॥",
          "begin": 9.633,
          "end": 18.12
        }
      ]
    },
    {
      "id": "1.189.3",
      "mandala": 1,
      "sukta": 189,
      "rik": 3,
      "padas": [
        {
          "text": "अग्ने॒ त्वम॒स्मद्यु᳚यो॒ध्यमी᳚वा॒ अन᳚ग्नित्रा अ॒भ्यम᳚न्त कृ॒ष्टीः ।",
          "begin": 0.0,
          "end": 9.435
        },
        {
          "text": "पुन᳚र॒स्मभ्यं᳚ सुवि॒ताय᳚ देव॒ क्षां विश्वे᳚भिर॒मृते᳚भिर्यजत्र ॥",
          "begin": 9.435,
          "end": 18.96
        }
      ]
    },
    {
      "id": "1.189.4",
      "mandala": 1,
      "sukta": 189,
      "rik": 4,
      "padas": [
        {
          "text": "पा॒हि नो᳚ अग्ने पा॒युभि॒रज᳚स्रैरु॒त प्रि॒ये सद᳚न॒ आ शु᳚शु॒क्वान् ।",
          "begin": 0.0,
          "end": 8.732
        },
        {
          "text": "मा ते᳚ भ॒यं ज᳚रि॒तारं᳚ यविष्ठ नू॒नं वि᳚द॒न्माप॒रं स᳚हस्वः ॥",
          "begin": 8.732,
          "end": 17.28
        }
      ]
    },
    {
      "id": "1.189.5",
      "mandala": 1,
      "sukta": 189,
      "rik": 5,
      "padas": [
        {
          "text": "मा नो᳚ अ॒ग्ने॑व᳚ सृजो अ॒घाया᳚वि॒ष्यवे᳚ रि॒पवे᳚ दु॒च्छुना᳚यै ।",
          "begin": 0.0,
          "end": 8.662
        },
        {
          "text": "मा द॒त्वते॒ दश᳚ते॒ मादते᳚ नो॒ मा रीष᳚ते सहसाव॒न्परा᳚ दाः ॥",
          "begin": 8.662,
          "end": 19.72
        }
      ]
    },
    {
      "id": "1.189.6",
      "mandala": 1,
      "sukta": 189,
      "rik": 6,
      "padas": [
        {
          "text": "वि घ॒ त्वावाँ᳚ ऋतजात यंसद्गृणा॒नो अ᳚ग्ने त॒न्वे॒३॒᳚ वरू᳚थम् ।",
          "begin": 0.0,
          "end": 11.471
        },
        {
          "text": "विश्वा᳚द्रिरि॒क्षोरु॒त वा᳚ निनि॒त्सोर᳚भि॒ह्रुता॒मसि॒ हि दे᳚व वि॒ष्पट् ॥",
          "begin": 11.471,
          "end": 20.68
        }
      ]
    },
    {
      "id": "1.189.7",
      "mandala": 1,
      "sukta": 189,
      "rik": 7,
      "padas": [
        {
          "text": "त्वं ताँ अ᳚ग्न उ॒भया॒न्वि वि॒द्वान्वेषि᳚ प्रपि॒त्वे मनु᳚षो यजत्र ।",
          "begin": 0.0,
          "end": 7.902
        },
        {
          "text": "अ॒भि॒पि॒त्वे मन᳚वे॒ शास्यो᳚ भूर्मर्मृ॒जेन्य᳚ उ॒शिग्भि॒र्नाक्रः ॥",
          "begin": 7.902,
          "end": 16.92
        }
      ]
    },
    {
      "id": "1.189.8",
      "mandala": 1,
      "sukta": 189,
      "rik": 8,
      "padas": [
        {
          "text": "अवो᳚चाम नि॒वच᳚नान्यस्मि॒न्मान᳚स्य सू॒नुः स᳚हसा॒ने अ॒ग्नौ ।",
          "begin": 0.0,
          "end": 10.135
        },
        {
          "text": "व॒यं स॒हस्र॒मृषि᳚भिः सनेम वि॒द्यामे॒षं वृ॒जनं᳚ जी॒रदा᳚नुम् ॥",
          "begin": 10.135,
          "end": 22.32
        }
      ]
    }
  ]
}