{
  "mandala": 1,
  "sukta": 153,
  "verses": [
    {
      "id": "1.153.1",
      "mandala": 1,
      "sukta": 153,
      "rik": 1,
      "padas": [
        {
          "text": "यजा᳚महे वां म॒हः स॒जोषा᳚ ह॒व्येभि᳚र्मित्रावरुणा॒ नमो᳚भिः ।",
          "begin": 0.0,
          "end": 11.597
        },
        {
          "text": "घृ॒तैर्घृ᳚तस्नू॒ अध॒ यद्वा᳚म॒स्मे अ᳚ध्व॒र्यवो॒ न धी॒तिभि॒र्भर᳚न्ति ॥",
          "begin": 11.597,
          "end": 21.56
        }
      ]
    },
    {
      "id": "1.153.2",
      "mandala": 1,
      "sukta": 153,
      "rik": 2,
      "padas": [
        {
          "text": "प्रस्तु᳚तिर्वां॒ धाम॒ न प्रयु᳚क्ति॒रया᳚मि मित्रावरुणा सुवृ॒क्तिः ।",
          "begin": 0.0,
          "end": 8.781
        },
        {
          "text": "अ॒नक्ति॒ यद्वां᳚ वि॒दथे᳚षु॒ होता᳚ सु॒म्नं वां᳚ सू॒रिर्वृ᳚षणा॒विय᳚क्षन् ॥",
          "begin": 8.781,
          "end": 18.32
        }
      ]
    },
    {
      "id": "1.153.3",
      "mandala": 1,
      "sukta": 153,
      "rik": 3,
      "padas": [
        {
          "text": "पी॒पाय᳚ धे॒नुरदि᳚तिरृ॒ताय॒ जना᳚य मित्रावरुणा हवि॒र्दे ।",
          "begin": 0.0,
          "end": 8.102
        },
        {
          "text": "हि॒नोति॒ यद्वां᳚ वि॒दथे᳚ सप॒र्यन्त्स रा॒तह᳚व्यो॒ मानु᳚षो॒ न होता᳚ ॥",
          "begin": 8.102,
          "end": 17.44
        }
      ]
    },
    {
      "id": "1.153.4",
      "mandala": 1,
      "sukta": 153,
      "rik": 4,
      "padas": [
        {
          "text": "उ॒त वां᳚ वि॒क्षु मद्या॒स्वन्धो॒ गाव॒ आप᳚श्च पीपयन्त दे॒वीः ।",
          "begin": 0.0,
          "end": 9.096
        },
        {
          "text": "उ॒तो नो᳚ अ॒स्य पू॒र्व्यः पति॒र्दन्वी॒तं पा॒तं पय᳚स उ॒स्रिया᳚याः ॥",
          "begin": 9.096,
          "end": 19.56
        }
      ]
    }
  ]
}