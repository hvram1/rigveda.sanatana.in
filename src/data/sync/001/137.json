{
  "mandala": 1,
  "sukta": 137,
  "verses": [
    {
      "id": "1.137.1",
      "mandala": 1,
      "sukta": 137,
      "rik": 1,
      "padas": [
        {
          "text": "सु॒षु॒मा या᳚त॒मद्रि᳚भि॒र्गोश्री᳚ता मत्स॒रा इ॒मे सोमा᳚सो मत्स॒रा इ॒मे ।",
          "begin": 0.0,
          "end": 10.592
        },
        {
          "text": "आ रा᳚जाना दिविस्पृशास्म॒त्रा ग᳚न्त॒मुप᳚ नः ।",
          "begin": 10.592,
          "end": 17.924
        },
        {
          "text": "इ॒मे वां᳚ मित्रावरुणा॒ गवा᳚शिर॒ः सोमा᳚ः शु॒क्रा गवा᳚शिरः ॥",
          "begin": 17.924,
          "end": 26.64
        }
      ]
    },
    {
      "id": "1.137.2",
      "mandala": 1,
      "sukta": 137,
      "rik": 2,
      "padas": [
        {
          "text": "इ॒म आ या᳚त॒मिन्द᳚व॒ः सोमा᳚सो॒ दध्या᳚शिरः सु॒तासो॒ दध्या᳚शिरः ।",
          "begin": 0.0,
          "end": 9.59
        },
        {
          "text": "उ॒त वा᳚मु॒षसो᳚ बु॒धि सा॒कं सूर्य᳚स्य र॒श्मिभि᳚ः ।",
          "begin": 9.59,
          "end": 16.017
        },
        {
          "text": "सु॒तो मि॒त्राय॒ वरु᳚णाय पी॒तये॒ चारु᳚रृ॒ताय᳚ पी॒तये᳚ ॥",
          "begin": 16.017,
          "end": 23.28
        }
      ]
    },
    {
      "id": "1.137.3",
      "mandala": 1,
      "sukta": 137,
      "rik": 3,
      "padas": [
        {
          "text": "तां वां᳚ धे॒नुं न वा᳚स॒रीमं॒शुं दु᳚ह॒न्त्यद्रि᳚भि॒ः सोमं᳚ दुह॒न्त्यद्रि᳚भिः ।",
          "begin": 0.0,
          "end": 7.744
        },
        {
          "text": "अ॒स्म॒त्रा ग᳚न्त॒मुप᳚ नो॒॑र्वाञ्चा॒ सोम᳚पीतये ।",
          "begin": 7.744,
          "end": 13.48
        },
        {
          "text": "अ॒यं वां᳚ मित्रावरुणा॒ नृभि᳚ः सु॒तः सोम॒ आ पी॒तये᳚ सु॒तः ॥",
          "begin": 13.48,
          "end": 26.12
        }
      ]
    }
  ]
}