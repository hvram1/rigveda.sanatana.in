{
  "mandala": 1,
  "sukta": 58,
  "verses": [
    {
      "id": "1.58.1",
      "mandala": 1,
      "sukta": 58,
      "rik": 1,
      "padas": [
        {
          "text": "नू चि᳚त्सहो॒जा अ॒मृतो॒ नि तु᳚न्दते॒ होता॒ यद्दू॒तो अभ᳚वद्वि॒वस्व᳚तः ।",
          "begin": 0.0,
          "end": 11.674
        },
        {
          "text": "वि साधि᳚ष्ठेभिः प॒थिभी॒ रजो᳚ मम॒ आ दे॒वता᳚ता ह॒विषा᳚ विवासति ॥",
          "begin": 11.674,
          "end": 21.8
        }
      ]
    },
    {
      "id": "1.58.2",
      "mandala": 1,
      "sukta": 58,
      "rik": 2,
      "padas": [
        {
          "text": "आ स्वमद्म᳚ यु॒वमा᳚नो अ॒जर᳚स्तृ॒ष्व᳚वि॒ष्यन्न᳚त॒सेषु᳚ तिष्ठति ।",
          "begin": 0.0,
          "end": 9.413
        },
        {
          "text": "अत्यो॒ न पृ॒ष्ठं प्रु᳚षि॒तस्य᳚ रोचते दि॒वो न सानु᳚ स्त॒नय᳚न्नचिक्रदत् ॥",
          "begin": 9.413,
          "end": 18.48
        }
      ]
    },
    {
      "id": "1.58.3",
      "mandala": 1,
      "sukta": 58,
      "rik": 3,
      "padas": [
        {
          "text": "क्रा॒णा रु॒द्रेभि॒र्वसु᳚भिः पु॒रोहि᳚तो॒ होता॒ निष᳚त्तो रयि॒षाळम᳚र्त्यः ।",
          "begin": 0.0,
          "end": 10.111
        },
        {
          "text": "रथो॒ न वि॒क्ष्वृ᳚ञ्जसा॒न आ॒युषु॒ व्या᳚नु॒षग्वार्या᳚ दे॒व ऋ᳚ण्वति ॥",
          "begin": 10.111,
          "end": 20.04
        }
      ]
    },
    {
      "id": "1.58.4",
      "mandala": 1,
      "sukta": 58,
      "rik": 4,
      "padas": [
        {
          "text": "वि वात᳚जूतो अत॒सेषु᳚ तिष्ठते॒ वृथा᳚ जु॒हूभि॒ः सृण्या᳚ तुवि॒ष्वणि᳚ः ।",
          "begin": 0.0,
          "end": 10.689
        },
        {
          "text": "तृ॒षु यद᳚ग्ने व॒निनो᳚ वृषा॒यसे᳚ कृ॒ष्णं त॒ एम॒ रुश᳚दूर्मे अजर ॥",
          "begin": 10.689,
          "end": 20.4
        }
      ]
    },
    {
      "id": "1.58.5",
      "mandala": 1,
      "sukta": 58,
      "rik": 5,
      "padas": [
        {
          "text": "तपु᳚र्जम्भो॒ वन॒ आ वात᳚चोदितो यू॒थे न सा॒ह्वाँ अव᳚ वाति॒ वंस᳚गः ।",
          "begin": 0.0,
          "end": 10.719
        },
        {
          "text": "अ॒भि॒व्रज॒न्नक्षि᳚तं॒ पाज᳚सा॒ रजः᳚ स्था॒तुश्च॒रथं᳚ भयते पत॒त्रिणः᳚ ॥",
          "begin": 10.719,
          "end": 19.96
        }
      ]
    },
    {
      "id": "1.58.6",
      "mandala": 1,
      "sukta": 58,
      "rik": 6,
      "padas": [
        {
          "text": "द॒धुष्ट्वा॒ भृग᳚वो॒ मानु᳚षे॒ष्वा र॒यिं न चारुं᳚ सु॒हवं॒ जने᳚भ्यः ।",
          "begin": 0.0,
          "end": 8.908
        },
        {
          "text": "होता᳚रमग्ने॒ अति᳚थिं॒ वरे᳚ण्यं मि॒त्रं न शेवं᳚ दि॒व्याय॒ जन्म᳚ने ॥",
          "begin": 8.908,
          "end": 20.48
        }
      ]
    },
    {
      "id": "1.58.7",
      "mandala": 1,
      "sukta": 58,
      "rik": 7,
      "padas": [
        {
          "text": "होता᳚रं स॒प्त जु॒ह्वो॒३॒᳚ यजि᳚ष्ठं॒ यं वा॒घतो᳚ वृ॒णते᳚ अध्व॒रेषु᳚ ।",
          "begin": 0.0,
          "end": 13.509
        },
        {
          "text": "अ॒ग्निं विश्वे᳚षामर॒तिं वसू᳚नां सप॒र्यामि॒ प्रय᳚सा॒ यामि॒ रत्न᳚म् ॥",
          "begin": 13.509,
          "end": 24.64
        }
      ]
    },
    {
      "id": "1.58.8",
      "mandala": 1,
      "sukta": 58,
      "rik": 8,
      "padas": [
        {
          "text": "अच्छि᳚द्रा सूनो सहसो नो अ॒द्य स्तो॒तृभ्यो᳚ मित्रमह॒ः शर्म᳚ यच्छ ।",
          "begin": 0.0,
          "end": 10.021
        },
        {
          "text": "अग्ने᳚ गृ॒णन्त॒मंह᳚स उरु॒ष्योर्जो᳚ नपात्पू॒र्भिराय᳚सीभिः ॥",
          "begin": 10.021,
          "end": 20.44
        }
      ]
    },
    {
      "id": "1.58.9",
      "mandala": 1,
      "sukta": 58,
      "rik": 9,
      "padas": [
        {
          "text": "भवा॒ वरू᳚थं गृण॒ते वि᳚भावो॒ भवा᳚ मघवन्म॒घव᳚द्भ्य॒ः शर्म᳚ ।",
          "begin": 0.0,
          "end": 10.025
        },
        {
          "text": "उ॒रु॒ष्याग्ने॒ अंह᳚सो गृ॒णन्तं᳚ प्रा॒तर्म॒क्षू धि॒याव᳚सुर्जगम्यात् ॥",
          "begin": 10.025,
          "end": 21.6
        }
      ]
    }
  ]
}