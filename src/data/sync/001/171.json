{
  "mandala": 1,
  "sukta": 171,
  "verses": [
    {
      "id": "1.171.1",
      "mandala": 1,
      "sukta": 171,
      "rik": 1,
      "padas": [
        {
          "text": "प्रति᳚ व ए॒ना नम᳚सा॒हमे᳚मि सू॒क्तेन᳚ भिक्षे सुम॒तिं तु॒राणा᳚म् ।",
          "begin": 0.0,
          "end": 9.383
        },
        {
          "text": "र॒रा॒णता᳚ मरुतो वे॒द्याभि॒र्नि हेळो᳚ ध॒त्त वि मु᳚चध्व॒मश्वा᳚न् ॥",
          "begin": 9.383,
          "end": 18.12
        }
      ]
    },
    {
      "id": "1.171.2",
      "mandala": 1,
      "sukta": 171,
      "rik": 2,
      "padas": [
        {
          "text": "ए॒ष व॒ः स्तोमो᳚ मरुतो॒ नम᳚स्वान्हृ॒दा त॒ष्टो मन᳚सा धायि देवाः ।",
          "begin": 0.0,
          "end": 9.383
        },
        {
          "text": "उपे॒मा या᳚त॒ मन᳚सा जुषा॒णा यू॒यं हि ष्ठा नम᳚स॒ इद्वृ॒धासः᳚ ॥",
          "begin": 9.383,
          "end": 17.2
        }
      ]
    },
    {
      "id": "1.171.3",
      "mandala": 1,
      "sukta": 171,
      "rik": 3,
      "padas": [
        {
          "text": "स्तु॒तासो᳚ नो म॒रुतो᳚ मृळयन्तू॒त स्तु॒तो म॒घवा॒ शम्भ᳚विष्ठः ।",
          "begin": 0.0,
          "end": 8.308
        },
        {
          "text": "ऊ॒र्ध्वा नः᳚ सन्तु को॒म्या वना॒न्यहा᳚नि॒ विश्वा᳚ मरुतो जिगी॒षा ॥",
          "begin": 8.308,
          "end": 16.76
        }
      ]
    },
    {
      "id": "1.171.4",
      "mandala": 1,
      "sukta": 171,
      "rik": 4,
      "padas": [
        {
          "text": "अ॒स्माद॒हं त᳚वि॒षादीष᳚माण॒ इन्द्रा᳚द्भि॒या म᳚रुतो॒ रेज᳚मानः ।",
          "begin": 0.0,
          "end": 7.308
        },
        {
          "text": "यु॒ष्मभ्यं᳚ ह॒व्या निशि᳚तान्यास॒न्तान्या॒रे च᳚कृमा मृ॒ळता᳚ नः ॥",
          "begin": 7.308,
          "end": 17.0
        }
      ]
    },
    {
      "id": "1.171.5",
      "mandala": 1,
      "sukta": 171,
      "rik": 5,
      "padas": [
        {
          "text": "येन॒ माना᳚सश्चि॒तय᳚न्त उ॒स्रा व्यु᳚ष्टिषु॒ शव᳚सा॒ शश्व᳚तीनाम् ।",
          "begin": 0.0,
          "end": 8.897
        },
        {
          "text": "स नो᳚ म॒रुद्भि᳚र्वृषभ॒ श्रवो᳚ धा उ॒ग्र उ॒ग्रेभि॒ः स्थवि᳚रः सहो॒दाः ॥",
          "begin": 8.897,
          "end": 17.84
        }
      ]
    },
    {
      "id": "1.171.6",
      "mandala": 1,
      "sukta": 171,
      "rik": 6,
      "padas": [
        {
          "text": "त्वं पा᳚हीन्द्र॒ सही᳚यसो॒ नॄन्भवा᳚ म॒रुद्भि॒रव᳚यातहेळाः ।",
          "begin": 0.0,
          "end": 9.815
        },
        {
          "text": "सु॒प्र॒के॒तेभि᳚ः सास॒हिर्दधा᳚नो वि॒द्यामे॒षं वृ॒जनं᳚ जी॒रदा᳚नुम् ॥",
          "begin": 9.815,
          "end": 21.64
        }
      ]
    }
  ]
}