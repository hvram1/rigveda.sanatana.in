{
  "mandala": 1,
  "sukta": 87,
  "verses": [
    {
      "id": "1.87.1",
      "mandala": 1,
      "sukta": 87,
      "rik": 1,
      "padas": [
        {
          "text": "प्रत्व᳚क्षस॒ः प्रत᳚वसो विर॒प्शिनो॑ना᳚नता॒ अवि᳚थुरा ऋजी॒षिणः᳚ ।",
          "begin": 0.0,
          "end": 9.277
        },
        {
          "text": "जुष्ट᳚तमासो॒ नृत᳚मासो अ॒ञ्जिभि॒र्व्या᳚नज्रे॒ के चि᳚दु॒स्रा इ᳚व॒ स्तृभि᳚ः ॥",
          "begin": 9.277,
          "end": 18.72
        }
      ]
    },
    {
      "id": "1.87.2",
      "mandala": 1,
      "sukta": 87,
      "rik": 2,
      "padas": [
        {
          "text": "उ॒प॒ह्व॒रेषु॒ यदचि᳚ध्वं य॒यिं वय᳚ इव मरुत॒ः केन᳚ चित्प॒था ।",
          "begin": 0.0,
          "end": 7.46
        },
        {
          "text": "श्चोत᳚न्ति॒ कोशा॒ उप᳚ वो॒ रथे॒ष्वा घृ॒तमु᳚क्षता॒ मधु᳚वर्ण॒मर्च᳚ते ॥",
          "begin": 7.46,
          "end": 16.04
        }
      ]
    },
    {
      "id": "1.87.3",
      "mandala": 1,
      "sukta": 87,
      "rik": 3,
      "padas": [
        {
          "text": "प्रैषा॒मज्मे᳚षु विथु॒रेव᳚ रेजते॒ भूमि॒र्यामे᳚षु॒ यद्ध᳚ यु॒ञ्जते᳚ शु॒भे ।",
          "begin": 0.0,
          "end": 9.333
        },
        {
          "text": "ते क्री॒ळयो॒ धुन᳚यो॒ भ्राज᳚दृष्टयः स्व॒यं म᳚हि॒त्वं प᳚नयन्त॒ धूत᳚यः ॥",
          "begin": 9.333,
          "end": 18.84
        }
      ]
    },
    {
      "id": "1.87.4",
      "mandala": 1,
      "sukta": 87,
      "rik": 4,
      "padas": [
        {
          "text": "स हि स्व॒सृत्पृष᳚दश्वो॒ युवा᳚ ग॒णो॒३॒᳚॑या ई᳚शा॒नस्तवि᳚षीभि॒रावृ᳚तः ।",
          "begin": 0.0,
          "end": 13.881
        },
        {
          "text": "असि᳚ स॒त्य ऋ᳚ण॒यावाने᳚द्यो॒॑स्या धि॒यः प्रा᳚वि॒ताथा॒ वृषा᳚ ग॒णः ॥",
          "begin": 13.881,
          "end": 21.76
        }
      ]
    },
    {
      "id": "1.87.5",
      "mandala": 1,
      "sukta": 87,
      "rik": 5,
      "padas": [
        {
          "text": "पि॒तुः प्र॒त्नस्य॒ जन्म᳚ना वदामसि॒ सोम᳚स्य जि॒ह्वा प्र जि᳚गाति॒ चक्ष᳚सा ।",
          "begin": 0.0,
          "end": 9.048
        },
        {
          "text": "यदी॒मिन्द्रं॒ शम्यृक्वा᳚ण॒ आश॒तादिन्नामा᳚नि य॒ज्ञिया᳚नि दधिरे ॥",
          "begin": 9.048,
          "end": 17.64
        }
      ]
    },
    {
      "id": "1.87.6",
      "mandala": 1,
      "sukta": 87,
      "rik": 6,
      "padas": [
        {
          "text": "श्रि॒यसे॒ कं भा॒नुभि॒ः सं मि᳚मिक्षिरे॒ ते र॒श्मिभि॒स्त ऋक्व᳚भिः सुखा॒दयः᳚ ।",
          "begin": 0.0,
          "end": 10.234
        },
        {
          "text": "ते वाशी᳚मन्त इ॒ष्मिणो॒ अभी᳚रवो वि॒द्रे प्रि॒यस्य॒ मारु᳚तस्य॒ धाम्न᳚ः ॥",
          "begin": 10.234,
          "end": 21.0
        }
      ]
    }
  ]
}