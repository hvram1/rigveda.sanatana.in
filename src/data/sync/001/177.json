{
  "mandala": 1,
  "sukta": 177,
  "verses": [
    {
      "id": "1.177.1",
      "mandala": 1,
      "sukta": 177,
      "rik": 1,
      "padas": [
        {
          "text": "आ च᳚र्षणि॒प्रा वृ᳚ष॒भो जना᳚नां॒ राजा᳚ कृष्टी॒नां पु᳚रुहू॒त इन्द्र᳚ः ।",
          "begin": 0.0,
          "end": 12.142
        },
        {
          "text": "स्तु॒तः श्र᳚व॒स्यन्नव॒सोप᳚ म॒द्रिग्यु॒क्त्वा हरी॒ वृष॒णा या᳚ह्य॒र्वाङ् ॥",
          "begin": 12.142,
          "end": 20.44
        }
      ]
    },
    {
      "id": "1.177.2",
      "mandala": 1,
      "sukta": 177,
      "rik": 2,
      "padas": [
        {
          "text": "ये ते॒ वृष᳚णो वृष॒भास᳚ इन्द्र ब्रह्म॒युजो॒ वृष᳚रथासो॒ अत्या᳚ः ।",
          "begin": 0.0,
          "end": 9.625
        },
        {
          "text": "ताँ आ ति᳚ष्ठ॒ तेभि॒रा या᳚ह्य॒र्वाङ्हवा᳚महे त्वा सु॒त इ᳚न्द्र॒ सोमे᳚ ॥",
          "begin": 9.625,
          "end": 18.6
        }
      ]
    },
    {
      "id": "1.177.3",
      "mandala": 1,
      "sukta": 177,
      "rik": 3,
      "padas": [
        {
          "text": "आ ति᳚ष्ठ॒ रथं॒ वृष᳚णं॒ वृषा᳚ ते सु॒तः सोम॒ः परि᳚षिक्ता॒ मधू᳚नि ।",
          "begin": 0.0,
          "end": 8.04
        },
        {
          "text": "यु॒क्त्वा वृष᳚भ्यां वृषभ क्षिती॒नां हरि᳚भ्यां याहि प्र॒वतोप᳚ म॒द्रिक् ॥",
          "begin": 8.04,
          "end": 16.6
        }
      ]
    },
    {
      "id": "1.177.4",
      "mandala": 1,
      "sukta": 177,
      "rik": 4,
      "padas": [
        {
          "text": "अ॒यं य॒ज्ञो दे᳚व॒या अ॒यं मि॒येध᳚ इ॒मा ब्रह्मा᳚ण्य॒यमि᳚न्द्र॒ सोमः᳚ ।",
          "begin": 0.0,
          "end": 6.029
        },
        {
          "text": "स्ती॒र्णं ब॒र्हिरा तु श᳚क्र॒ प्र या᳚हि॒ पिबा᳚ नि॒षद्य॒ वि मु᳚चा॒ हरी᳚ इ॒ह ॥",
          "begin": 6.029,
          "end": 18.52
        }
      ]
    },
    {
      "id": "1.177.5",
      "mandala": 1,
      "sukta": 177,
      "rik": 5,
      "padas": [
        {
          "text": "ओ सुष्टु᳚त इन्द्र याह्य॒र्वाङुप॒ ब्रह्मा᳚णि मा॒न्यस्य᳚ का॒रोः ।",
          "begin": 0.0,
          "end": 9.579
        },
        {
          "text": "वि॒द्याम॒ वस्तो॒रव᳚सा गृ॒णन्तो᳚ वि॒द्यामे॒षं वृ॒जनं᳚ जी॒रदा᳚नुम् ॥",
          "begin": 9.579,
          "end": 20.44
        }
      ]
    }
  ]
}