{
  "mandala": 1,
  "sukta": 108,
  "verses": [
    {
      "id": "1.108.1",
      "mandala": 1,
      "sukta": 108,
      "rik": 1,
      "padas": [
        {
          "text": "य इ᳚न्द्राग्नी चि॒त्रत᳚मो॒ रथो᳚ वाम॒भि विश्वा᳚नि॒ भुव᳚नानि॒ चष्टे᳚ ।",
          "begin": 0.0,
          "end": 9.363
        },
        {
          "text": "तेना या᳚तं स॒रथं᳚ तस्थि॒वांसाथा॒ सोम᳚स्य पिबतं सु॒तस्य᳚ ॥",
          "begin": 9.363,
          "end": 18.68
        }
      ]
    },
    {
      "id": "1.108.2",
      "mandala": 1,
      "sukta": 108,
      "rik": 2,
      "padas": [
        {
          "text": "याव᳚दि॒दं भुव᳚नं॒ विश्व॒मस्त्यु᳚रु॒व्यचा᳚ वरि॒मता᳚ गभी॒रम् ।",
          "begin": 0.0,
          "end": 8.02
        },
        {
          "text": "तावाँ᳚ अ॒यं पात᳚वे॒ सोमो᳚ अ॒स्त्वर᳚मिन्द्राग्नी॒ मन᳚से यु॒वभ्या᳚म् ॥",
          "begin": 8.02,
          "end": 17.72
        }
      ]
    },
    {
      "id": "1.108.3",
      "mandala": 1,
      "sukta": 108,
      "rik": 3,
      "padas": [
        {
          "text": "च॒क्राथे॒ हि स॒ध्र्य१॒᳚ङ्नाम᳚ भ॒द्रं स᳚ध्रीची॒ना वृ᳚त्रहणा उ॒त स्थ᳚ः ।",
          "begin": 0.0,
          "end": 8.393
        },
        {
          "text": "तावि᳚न्द्राग्नी स॒ध्र्य᳚ञ्चा नि॒षद्या॒ वृष्ण॒ः सोम᳚स्य वृष॒णा वृ᳚षेथाम् ॥",
          "begin": 8.393,
          "end": 18.72
        }
      ]
    },
    {
      "id": "1.108.4",
      "mandala": 1,
      "sukta": 108,
      "rik": 4,
      "padas": [
        {
          "text": "समि᳚द्धेष्व॒ग्निष्वा᳚नजा॒ना य॒तस्रु᳚चा ब॒र्हिरु᳚ तिस्तिरा॒णा ।",
          "begin": 0.0,
          "end": 8.543
        },
        {
          "text": "ती॒व्रैः सोमै॒ः परि᳚षिक्तेभिर॒र्वागेन्द्रा᳚ग्नी सौमन॒साय᳚ यातम् ॥",
          "begin": 8.543,
          "end": 17.96
        }
      ]
    },
    {
      "id": "1.108.5",
      "mandala": 1,
      "sukta": 108,
      "rik": 5,
      "padas": [
        {
          "text": "यानी᳚न्द्राग्नी च॒क्रथु᳚र्वी॒र्या᳚णि॒ यानि᳚ रू॒पाण्यु॒त वृष्ण्या᳚नि ।",
          "begin": 0.0,
          "end": 10.134
        },
        {
          "text": "या वां᳚ प्र॒त्नानि᳚ स॒ख्या शि॒वानि॒ तेभि॒ः सोम᳚स्य पिबतं सु॒तस्य᳚ ॥",
          "begin": 10.134,
          "end": 17.88
        }
      ]
    },
    {
      "id": "1.108.6",
      "mandala": 1,
      "sukta": 108,
      "rik": 6,
      "padas": [
        {
          "text": "यदब्र᳚वं प्रथ॒मं वां᳚ वृणा॒नो॒३॒᳚॑यं सोमो॒ असु᳚रैर्नो वि॒हव्य᳚ः ।",
          "begin": 0.0,
          "end": 11.433
        },
        {
          "text": "तां स॒त्यां श्र॒द्धाम॒भ्या हि या॒तमथा॒ सोम᳚स्य पिबतं सु॒तस्य᳚ ॥",
          "begin": 11.433,
          "end": 19.56
        }
      ]
    },
    {
      "id": "1.108.7",
      "mandala": 1,
      "sukta": 108,
      "rik": 7,
      "padas": [
        {
          "text": "यदि᳚न्द्राग्नी॒ मद᳚थ॒ः स्वे दु᳚रो॒णे यद्ब्र॒ह्मणि॒ राज᳚नि वा यजत्रा ।",
          "begin": 0.0,
          "end": 8.943
        },
        {
          "text": "अत॒ः परि᳚ वृषणा॒वा हि या॒तमथा॒ सोम᳚स्य पिबतं सु॒तस्य᳚ ॥",
          "begin": 8.943,
          "end": 15.12
        }
      ]
    },
    {
      "id": "1.108.8",
      "mandala": 1,
      "sukta": 108,
      "rik": 8,
      "padas": [
        {
          "text": "यदि᳚न्द्राग्नी॒ यदु᳚षु तु॒र्वशे᳚षु॒ यद्द्रु॒ह्युष्वनु᳚षु पू॒रुषु॒ स्थः ।",
          "begin": 0.0,
          "end": 6.299
        },
        {
          "text": "अत॒ः परि᳚ वृषणा॒वा हि या॒तमथा॒ सोम᳚स्य पिबतं सु॒तस्य᳚ ॥",
          "begin": 6.299,
          "end": 14.88
        }
      ]
    },
    {
      "id": "1.108.9",
      "mandala": 1,
      "sukta": 108,
      "rik": 9,
      "padas": [
        {
          "text": "यदि᳚न्द्राग्नी अव॒मस्यां᳚ पृथि॒व्यां म᳚ध्य॒मस्यां᳚ पर॒मस्या᳚मु॒त स्थः ।",
          "begin": 0.0,
          "end": 9.219
        },
        {
          "text": "अत॒ः परि᳚ वृषणा॒वा हि या॒तमथा॒ सोम᳚स्य पिबतं सु॒तस्य᳚ ॥",
          "begin": 9.219,
          "end": 17.32
        }
      ]
    },
    {
      "id": "1.108.10",
      "mandala": 1,
      "sukta": 108,
      "rik": 10,
      "padas": [
        {
          "text": "यदि᳚न्द्राग्नी पर॒मस्यां᳚ पृथि॒व्यां म᳚ध्य॒मस्या᳚मव॒मस्या᳚मु॒त स्थः ।",
          "begin": 0.0,
          "end": 9.549
        },
        {
          "text": "अत॒ः परि᳚ वृषणा॒वा हि या॒तमथा॒ सोम᳚स्य पिबतं सु॒तस्य᳚ ॥",
          "begin": 9.549,
          "end": 16.68
        }
      ]
    },
    {
      "id": "1.108.11",
      "mandala": 1,
      "sukta": 108,
      "rik": 11,
      "padas": [
        {
          "text": "यदि᳚न्द्राग्नी दि॒वि ष्ठो यत्पृ᳚थि॒व्यां यत्पर्व᳚ते॒ष्वोष᳚धीष्व॒प्सु ।",
          "begin": 0.0,
          "end": 9.89
        },
        {
          "text": "अत॒ः परि᳚ वृषणा॒वा हि या॒तमथा॒ सोम᳚स्य पिबतं सु॒तस्य᳚ ॥",
          "begin": 9.89,
          "end": 15.6
        }
      ]
    },
    {
      "id": "1.108.12",
      "mandala": 1,
      "sukta": 108,
      "rik": 12,
      "padas": [
        {
          "text": "यदि᳚न्द्राग्नी॒ उदि᳚ता॒ सूर्य᳚स्य॒ मध्ये᳚ दि॒वः स्व॒धया᳚ मा॒दये᳚थे ।",
          "begin": 0.0,
          "end": 9.613
        },
        {
          "text": "अत॒ः परि᳚ वृषणा॒वा हि या॒तमथा॒ सोम᳚स्य पिबतं सु॒तस्य᳚ ॥",
          "begin": 9.613,
          "end": 16.64
        }
      ]
    },
    {
      "id": "1.108.13",
      "mandala": 1,
      "sukta": 108,
      "rik": 13,
      "padas": [
        {
          "text": "ए॒वेन्द्रा᳚ग्नी पपि॒वांसा᳚ सु॒तस्य॒ विश्वा॒स्मभ्यं॒ सं ज᳚यतं॒ धना᳚नि ।",
          "begin": 0.0,
          "end": 10.634
        },
        {
          "text": "तन्नो᳚ मि॒त्रो वरु᳚णो मामहन्ता॒मदि᳚ति॒ः सिन्धु᳚ः पृथि॒वी उ॒त द्यौः ॥",
          "begin": 10.634,
          "end": 20.6
        }
      ]
    }
  ]
}