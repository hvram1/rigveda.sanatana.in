{
  "mandala": 1,
  "sukta": 9,
  "verses": [
    {
      "id": "1.9.1",
      "mandala": 1,
      "sukta": 9,
      "rik": 1,
      "padas": [
        {
          "text": "इन्द्रेहि॒ मत्स्यन्ध᳚सो॒ विश्वे᳚भिः सोम॒पर्व᳚भिः ।",
          "begin": 0.0,
          "end": 10.368
        },
        {
          "text": "म॒हाँ अ᳚भि॒ष्टिरोज᳚सा ॥",
          "begin": 10.368,
          "end": 13.04
        }
      ]
    },
    {
      "id": "1.9.2",
      "mandala": 1,
      "sukta": 9,
      "rik": 2,
      "padas": [
        {
          "text": "एमे᳚नं सृजता सु॒ते म॒न्दिमिन्द्रा᳚य म॒न्दिने᳚ ।",
          "begin": 0.0,
          "end": 8.906
        },
        {
          "text": "चक्रिं॒ विश्वा᳚नि॒ चक्र᳚ये ॥",
          "begin": 8.906,
          "end": 13.52
        }
      ]
    },
    {
      "id": "1.9.3",
      "mandala": 1,
      "sukta": 9,
      "rik": 3,
      "padas": [
        {
          "text": "मत्स्वा᳚ सुशिप्र म॒न्दिभि॒ः स्तोमे᳚भिर्विश्वचर्षणे ।",
          "begin": 0.0,
          "end": 8.731
        },
        {
          "text": "सचै॒षु सव᳚ने॒ष्वा ॥",
          "begin": 8.731,
          "end": 12.24
        }
      ]
    },
    {
      "id": "1.9.4",
      "mandala": 1,
      "sukta": 9,
      "rik": 4,
      "padas": [
        {
          "text": "असृ᳚ग्रमिन्द्र ते॒ गिर॒ः प्रति॒ त्वामुद᳚हासत ।",
          "begin": 0.0,
          "end": 6.963
        },
        {
          "text": "अजो᳚षा वृष॒भं पति᳚म् ॥",
          "begin": 6.963,
          "end": 11.08
        }
      ]
    },
    {
      "id": "1.9.5",
      "mandala": 1,
      "sukta": 9,
      "rik": 5,
      "padas": [
        {
          "text": "सं चो᳚दय चि॒त्रम॒र्वाग्राध᳚ इन्द्र॒ वरे᳚ण्यम् ।",
          "begin": 0.0,
          "end": 8.551
        },
        {
          "text": "अस॒दित्ते᳚ वि॒भु प्र॒भु ॥",
          "begin": 8.551,
          "end": 12.44
        }
      ]
    },
    {
      "id": "1.9.6",
      "mandala": 1,
      "sukta": 9,
      "rik": 6,
      "padas": [
        {
          "text": "अ॒स्मान्त्सु तत्र᳚ चोद॒येन्द्र᳚ रा॒ये रभ᳚स्वतः ।",
          "begin": 0.0,
          "end": 7.275
        },
        {
          "text": "तुवि᳚द्युम्न॒ यश᳚स्वतः ॥",
          "begin": 7.275,
          "end": 11.04
        }
      ]
    },
    {
      "id": "1.9.7",
      "mandala": 1,
      "sukta": 9,
      "rik": 7,
      "padas": [
        {
          "text": "सं गोम᳚दिन्द्र॒ वाज᳚वद॒स्मे पृ॒थु श्रवो᳚ बृ॒हत् ।",
          "begin": 0.0,
          "end": 7.443
        },
        {
          "text": "वि॒श्वायु᳚र्धे॒ह्यक्षि᳚तम् ॥",
          "begin": 7.443,
          "end": 11.28
        }
      ]
    },
    {
      "id": "1.9.8",
      "mandala": 1,
      "sukta": 9,
      "rik": 8,
      "padas": [
        {
          "text": "अ॒स्मे धे᳚हि॒ श्रवो᳚ बृ॒हद्द्यु॒म्नं स᳚हस्र॒सात᳚मम् ।",
          "begin": 0.0,
          "end": 8.651
        },
        {
          "text": "इन्द्र॒ ता र॒थिनी॒रिषः᳚ ॥",
          "begin": 8.651,
          "end": 12.56
        }
      ]
    },
    {
      "id": "1.9.9",
      "mandala": 1,
      "sukta": 9,
      "rik": 9,
      "padas": [
        {
          "text": "वसो॒रिन्द्रं॒ वसु᳚पतिं गी॒र्भिर्गृ॒णन्त᳚ ऋ॒ग्मिय᳚म् ।",
          "begin": 0.0,
          "end": 7.969
        },
        {
          "text": "होम॒ गन्ता᳚रमू॒तये᳚ ॥",
          "begin": 7.969,
          "end": 12.72
        }
      ]
    },
    {
      "id": "1.9.10",
      "mandala": 1,
      "sukta": 9,
      "rik": 10,
      "padas": [
        {
          "text": "सु॒तेसु᳚ते॒ न्यो᳚कसे बृ॒हद्बृ᳚ह॒त एद॒रिः ।",
          "begin": 0.0,
          "end": 7.807
        },
        {
          "text": "इन्द्रा᳚य शू॒षम᳚र्चति ॥",
          "begin": 7.807,
          "end": 13.4
        }
      ]
    }
  ]
}