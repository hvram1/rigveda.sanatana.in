{
  "mandala": 1,
  "sukta": 92,
  "verses": [
    {
      "id": "1.92.1",
      "mandala": 1,
      "sukta": 92,
      "rik": 1,
      "padas": [
        {
          "text": "ए॒ता उ॒ त्या उ॒षसः᳚ के॒तुम᳚क्रत॒ पूर्वे॒ अर्धे॒ रज᳚सो भा॒नुम᳚ञ्जते ।",
          "begin": 0.0,
          "end": 10.93
        },
        {
          "text": "नि॒ष्कृ॒ण्वा॒ना आयु᳚धानीव धृ॒ष्णव॒ः प्रति॒ गावो॑रु᳚षीर्यन्ति मा॒तरः᳚ ॥",
          "begin": 10.93,
          "end": 19.96
        }
      ]
    },
    {
      "id": "1.92.2",
      "mandala": 1,
      "sukta": 92,
      "rik": 2,
      "padas": [
        {
          "text": "उद᳚पप्तन्नरु॒णा भा॒नवो॒ वृथा᳚ स्वा॒युजो॒ अरु᳚षी॒र्गा अ᳚युक्षत ।",
          "begin": 0.0,
          "end": 10.164
        },
        {
          "text": "अक्र᳚न्नु॒षासो᳚ व॒युना᳚नि पू॒र्वथा॒ रुश᳚न्तं भा॒नुमरु᳚षीरशिश्रयुः ॥",
          "begin": 10.164,
          "end": 19.72
        }
      ]
    },
    {
      "id": "1.92.3",
      "mandala": 1,
      "sukta": 92,
      "rik": 3,
      "padas": [
        {
          "text": "अर्च᳚न्ति॒ नारी᳚र॒पसो॒ न वि॒ष्टिभि᳚ः समा॒नेन॒ योज᳚ने॒ना प᳚रा॒वतः᳚ ।",
          "begin": 0.0,
          "end": 9.894
        },
        {
          "text": "इषं॒ वह᳚न्तीः सु॒कृते᳚ सु॒दान᳚वे॒ विश्वेदह॒ यज᳚मानाय सुन्व॒ते ॥",
          "begin": 9.894,
          "end": 18.6
        }
      ]
    },
    {
      "id": "1.92.4",
      "mandala": 1,
      "sukta": 92,
      "rik": 4,
      "padas": [
        {
          "text": "अधि॒ पेशां᳚सि वपते नृ॒तूरि॒वापो᳚र्णुते॒ वक्ष᳚ उ॒स्रेव॒ बर्ज᳚हम् ।",
          "begin": 0.0,
          "end": 9.718
        },
        {
          "text": "ज्योति॒र्विश्व᳚स्मै॒ भुव᳚नाय कृण्व॒ती गावो॒ न व्र॒जं व्यु१॒᳚षा आ᳚व॒र्तमः᳚ ॥",
          "begin": 9.718,
          "end": 20.0
        }
      ]
    },
    {
      "id": "1.92.5",
      "mandala": 1,
      "sukta": 92,
      "rik": 5,
      "padas": [
        {
          "text": "प्रत्य॒र्ची रुश᳚दस्या अदर्शि॒ वि ति᳚ष्ठते॒ बाध᳚ते कृ॒ष्णमभ्व᳚म् ।",
          "begin": 0.0,
          "end": 8.516
        },
        {
          "text": "स्वरुं॒ न पेशो᳚ वि॒दथे᳚ष्व॒ञ्जञ्चि॒त्रं दि॒वो दु᳚हि॒ता भा॒नुम᳚श्रेत् ॥",
          "begin": 8.516,
          "end": 17.04
        }
      ]
    },
    {
      "id": "1.92.6",
      "mandala": 1,
      "sukta": 92,
      "rik": 6,
      "padas": [
        {
          "text": "अता᳚रिष्म॒ तम᳚सस्पा॒रम॒स्योषा उ॒च्छन्ती᳚ व॒युना᳚ कृणोति ।",
          "begin": 0.0,
          "end": 9.247
        },
        {
          "text": "श्रि॒ये छन्दो॒ न स्म᳚यते विभा॒ती सु॒प्रती᳚का सौमन॒साया᳚जीगः ॥",
          "begin": 9.247,
          "end": 18.0
        }
      ]
    },
    {
      "id": "1.92.7",
      "mandala": 1,
      "sukta": 92,
      "rik": 7,
      "padas": [
        {
          "text": "भास्व᳚ती ने॒त्री सू॒नृता᳚नां दि॒वः स्त᳚वे दुहि॒ता गोत᳚मेभिः ।",
          "begin": 0.0,
          "end": 8.687
        },
        {
          "text": "प्र॒जाव᳚तो नृ॒वतो॒ अश्व᳚बुध्या॒नुषो॒ गोअ᳚ग्राँ॒ उप᳚ मासि॒ वाजा᳚न् ॥",
          "begin": 8.687,
          "end": 17.4
        }
      ]
    },
    {
      "id": "1.92.8",
      "mandala": 1,
      "sukta": 92,
      "rik": 8,
      "padas": [
        {
          "text": "उष॒स्तम᳚श्यां य॒शसं᳚ सु॒वीरं᳚ दा॒सप्र᳚वर्गं र॒यिमश्व᳚बुध्यम् ।",
          "begin": 0.0,
          "end": 9.557
        },
        {
          "text": "सु॒दंस᳚सा॒ श्रव᳚सा॒ या वि॒भासि॒ वाज᳚प्रसूता सुभगे बृ॒हन्त᳚म् ॥",
          "begin": 9.557,
          "end": 17.68
        }
      ]
    },
    {
      "id": "1.92.9",
      "mandala": 1,
      "sukta": 92,
      "rik": 9,
      "padas": [
        {
          "text": "विश्वा᳚नि दे॒वी भुव᳚नाभि॒चक्ष्या᳚ प्रती॒ची चक्षु᳚रुर्वि॒या वि भा᳚ति ।",
          "begin": 0.0,
          "end": 10.218
        },
        {
          "text": "विश्वं᳚ जी॒वं च॒रसे᳚ बो॒धय᳚न्ती॒ विश्व᳚स्य॒ वाच᳚मविदन्मना॒योः ॥",
          "begin": 10.218,
          "end": 19.0
        }
      ]
    },
    {
      "id": "1.92.10",
      "mandala": 1,
      "sukta": 92,
      "rik": 10,
      "padas": [
        {
          "text": "पुनः᳚पुन॒र्जाय᳚माना पुरा॒णी स᳚मा॒नं वर्ण᳚म॒भि शुम्भ᳚माना ।",
          "begin": 0.0,
          "end": 7.946
        },
        {
          "text": "श्व॒घ्नीव᳚ कृ॒त्नुर्विज᳚ आमिना॒ना मर्त᳚स्य दे॒वी ज॒रय॒न्त्यायु᳚ः ॥",
          "begin": 7.946,
          "end": 15.44
        }
      ]
    },
    {
      "id": "1.92.11",
      "mandala": 1,
      "sukta": 92,
      "rik": 11,
      "padas": [
        {
          "text": "व्यू॒र्ण्व॒ती दि॒वो अन्ताँ᳚ अबो॒ध्यप॒ स्वसा᳚रं सनु॒तर्यु᳚योति ।",
          "begin": 0.0,
          "end": 8.748
        },
        {
          "text": "प्र॒मि॒न॒ती म᳚नु॒ष्या᳚ यु॒गानि॒ योषा᳚ जा॒रस्य॒ चक्ष᳚सा॒ वि भा᳚ति ॥",
          "begin": 8.748,
          "end": 17.04
        }
      ]
    },
    {
      "id": "1.92.12",
      "mandala": 1,
      "sukta": 92,
      "rik": 12,
      "padas": [
        {
          "text": "प॒शून्न चि॒त्रा सु॒भगा᳚ प्रथा॒ना सिन्धु॒र्न क्षोद᳚ उर्वि॒या व्य᳚श्वैत् ।",
          "begin": 0.0,
          "end": 8.42
        },
        {
          "text": "अमि᳚नती॒ दैव्या᳚नि व्र॒तानि॒ सूर्य᳚स्य चेति र॒श्मिभि᳚र्दृशा॒ना ॥",
          "begin": 8.42,
          "end": 16.76
        }
      ]
    },
    {
      "id": "1.92.13",
      "mandala": 1,
      "sukta": 92,
      "rik": 13,
      "padas": [
        {
          "text": "उष॒स्तच्चि॒त्रमा भ᳚रा॒स्मभ्यं᳚ वाजिनीवति ।",
          "begin": 0.0,
          "end": 5.722
        },
        {
          "text": "येन᳚ तो॒कं च॒ तन᳚यं च॒ धाम᳚हे ॥",
          "begin": 5.722,
          "end": 10.68
        }
      ]
    },
    {
      "id": "1.92.14",
      "mandala": 1,
      "sukta": 92,
      "rik": 14,
      "padas": [
        {
          "text": "उषो᳚ अ॒द्येह गो᳚म॒त्यश्वा᳚वति विभावरि ।",
          "begin": 0.0,
          "end": 6.607
        },
        {
          "text": "रे॒वद॒स्मे व्यु᳚च्छ सूनृतावति ॥",
          "begin": 6.607,
          "end": 11.2
        }
      ]
    },
    {
      "id": "1.92.15",
      "mandala": 1,
      "sukta": 92,
      "rik": 15,
      "padas": [
        {
          "text": "यु॒क्ष्वा हि वा᳚जिनीव॒त्यश्वाँ᳚ अ॒द्यारु॒णाँ उ᳚षः ।",
          "begin": 0.0,
          "end": 7.635
        },
        {
          "text": "अथा᳚ नो॒ विश्वा॒ सौभ᳚गा॒न्या व᳚ह ॥",
          "begin": 7.635,
          "end": 12.36
        }
      ]
    },
    {
      "id": "1.92.16",
      "mandala": 1,
      "sukta": 92,
      "rik": 16,
      "padas": [
        {
          "text": "अश्वि᳚ना व॒र्तिर॒स्मदा गोम᳚द्दस्रा॒ हिर᳚ण्यवत् ।",
          "begin": 0.0,
          "end": 6.983
        },
        {
          "text": "अ॒र्वाग्रथं॒ सम᳚नसा॒ नि य᳚च्छतम् ॥",
          "begin": 6.983,
          "end": 11.2
        }
      ]
    },
    {
      "id": "1.92.17",
      "mandala": 1,
      "sukta": 92,
      "rik": 17,
      "padas": [
        {
          "text": "यावि॒त्था श्लोक॒मा दि॒वो ज्योति॒र्जना᳚य च॒क्रथु᳚ः ।",
          "begin": 0.0,
          "end": 8.001
        },
        {
          "text": "आ न॒ ऊर्जं᳚ वहतमश्विना यु॒वम् ॥",
          "begin": 8.001,
          "end": 12.64
        }
      ]
    },
    {
      "id": "1.92.18",
      "mandala": 1,
      "sukta": 92,
      "rik": 18,
      "padas": [
        {
          "text": "एह दे॒वा म᳚यो॒भुवा᳚ द॒स्रा हिर᳚ण्यवर्तनी ।",
          "begin": 0.0,
          "end": 7.62
        },
        {
          "text": "उ॒ष॒र्बुधो᳚ वहन्तु॒ सोम᳚पीतये ॥",
          "begin": 7.62,
          "end": 13.08
        }
      ]
    }
  ]
}