{
  "mandala": 1,
  "sukta": 109,
  "verses": [
    {
      "id": "1.109.1",
      "mandala": 1,
      "sukta": 109,
      "rik": 1,
      "padas": [
        {
          "text": "वि ह्यख्यं॒ मन᳚सा॒ वस्य᳚ इ॒च्छन्निन्द्रा᳚ग्नी ज्ञा॒स उ॒त वा᳚ सजा॒तान् ।",
          "begin": 0.0,
          "end": 9.93
        },
        {
          "text": "नान्या यु॒वत्प्रम᳚तिरस्ति॒ मह्यं॒ स वां॒ धियं᳚ वाज॒यन्ती᳚मतक्षम् ॥",
          "begin": 9.93,
          "end": 18.48
        }
      ]
    },
    {
      "id": "1.109.2",
      "mandala": 1,
      "sukta": 109,
      "rik": 2,
      "padas": [
        {
          "text": "अश्र᳚वं॒ हि भू᳚रि॒दाव᳚त्तरा वां॒ विजा᳚मातुरु॒त वा᳚ घा स्या॒लात् ।",
          "begin": 0.0,
          "end": 10.051
        },
        {
          "text": "अथा॒ सोम᳚स्य॒ प्रय᳚ती यु॒वभ्या॒मिन्द्रा᳚ग्नी॒ स्तोमं᳚ जनयामि॒ नव्य᳚म् ॥",
          "begin": 10.051,
          "end": 19.24
        }
      ]
    },
    {
      "id": "1.109.3",
      "mandala": 1,
      "sukta": 109,
      "rik": 3,
      "padas": [
        {
          "text": "मा च्छे᳚द्म र॒श्मीँरिति॒ नाध᳚मानाः पितॄ॒णां श॒क्तीर᳚नु॒यच्छ᳚मानाः ।",
          "begin": 0.0,
          "end": 9.714
        },
        {
          "text": "इ॒न्द्रा॒ग्निभ्यां॒ कं वृष᳚णो मदन्ति॒ ता ह्यद्री᳚ धि॒षणा᳚या उ॒पस्थे᳚ ॥",
          "begin": 9.714,
          "end": 19.32
        }
      ]
    },
    {
      "id": "1.109.4",
      "mandala": 1,
      "sukta": 109,
      "rik": 4,
      "padas": [
        {
          "text": "यु॒वाभ्यां᳚ दे॒वी धि॒षणा॒ मदा॒येन्द्रा᳚ग्नी॒ सोम᳚मुश॒ती सु᳚नोति ।",
          "begin": 0.0,
          "end": 9.11
        },
        {
          "text": "ताव᳚श्विना भद्रहस्ता सुपाणी॒ आ धा᳚वतं॒ मधु᳚ना पृ॒ङ्क्तम॒प्सु ॥",
          "begin": 9.11,
          "end": 17.36
        }
      ]
    },
    {
      "id": "1.109.5",
      "mandala": 1,
      "sukta": 109,
      "rik": 5,
      "padas": [
        {
          "text": "यु॒वामि᳚न्द्राग्नी॒ वसु᳚नो विभा॒गे त॒वस्त᳚मा शुश्रव वृत्र॒हत्ये᳚ ।",
          "begin": 0.0,
          "end": 9.028
        },
        {
          "text": "तावा॒सद्या᳚ ब॒र्हिषि᳚ य॒ज्ञे अ॒स्मिन्प्र च᳚र्षणी मादयेथां सु॒तस्य᳚ ॥",
          "begin": 9.028,
          "end": 17.52
        }
      ]
    },
    {
      "id": "1.109.6",
      "mandala": 1,
      "sukta": 109,
      "rik": 6,
      "padas": [
        {
          "text": "प्र च᳚र्ष॒णिभ्य᳚ः पृतना॒हवे᳚षु॒ प्र पृ᳚थि॒व्या रि᳚रिचाथे दि॒वश्च᳚ ।",
          "begin": 0.0,
          "end": 6.625
        },
        {
          "text": "प्र सिन्धु᳚भ्य॒ः प्र गि॒रिभ्यो᳚ महि॒त्वा प्रेन्द्रा᳚ग्नी॒ विश्वा॒ भुव॒नात्य॒न्या ॥",
          "begin": 6.625,
          "end": 16.84
        }
      ]
    },
    {
      "id": "1.109.7",
      "mandala": 1,
      "sukta": 109,
      "rik": 7,
      "padas": [
        {
          "text": "आ भ᳚रतं॒ शिक्ष᳚तं वज्रबाहू अ॒स्माँ इ᳚न्द्राग्नी अवतं॒ शची᳚भिः ।",
          "begin": 0.0,
          "end": 8.369
        },
        {
          "text": "इ॒मे नु ते र॒श्मय॒ः सूर्य᳚स्य॒ येभि᳚ः सपि॒त्वं पि॒तरो᳚ न॒ आस᳚न् ॥",
          "begin": 8.369,
          "end": 17.68
        }
      ]
    },
    {
      "id": "1.109.8",
      "mandala": 1,
      "sukta": 109,
      "rik": 8,
      "padas": [
        {
          "text": "पुरं᳚दरा॒ शिक्ष᳚तं वज्रहस्ता॒स्माँ इ᳚न्द्राग्नी अवतं॒ भरे᳚षु ।",
          "begin": 0.0,
          "end": 9.758
        },
        {
          "text": "तन्नो᳚ मि॒त्रो वरु᳚णो मामहन्ता॒मदि᳚ति॒ः सिन्धु᳚ः पृथि॒वी उ॒त द्यौः ॥",
          "begin": 9.758,
          "end": 20.4
        }
      ]
    }
  ]
}