{
  "mandala": 1,
  "sukta": 35,
  "verses": [
    {
      "id": "1.35.1",
      "mandala": 1,
      "sukta": 35,
      "rik": 1,
      "padas": [
        {
          "text": "ह्वया᳚म्य॒ग्निं प्र᳚थ॒मं स्व॒स्तये॒ ह्वया᳚मि मि॒त्रावरु᳚णावि॒हाव᳚से ।",
          "begin": 0.0,
          "end": 12.785
        },
        {
          "text": "ह्वया᳚मि॒ रात्रीं॒ जग᳚तो नि॒वेश᳚नीं॒ ह्वया᳚मि दे॒वं स᳚वि॒तार᳚मू॒तये᳚ ॥",
          "begin": 12.785,
          "end": 21.28
        }
      ]
    },
    {
      "id": "1.35.2",
      "mandala": 1,
      "sukta": 35,
      "rik": 2,
      "padas": [
        {
          "text": "आ कृ॒ष्णेन॒ रज᳚सा॒ वर्त᳚मानो निवे॒शय᳚न्न॒मृतं॒ मर्त्यं᳚ च ।",
          "begin": 0.0,
          "end": 9.396
        },
        {
          "text": "हि॒र॒ण्यये᳚न सवि॒ता रथे॒ना दे॒वो या᳚ति॒ भुव᳚नानि॒ पश्य᳚न् ॥",
          "begin": 9.396,
          "end": 17.84
        }
      ]
    },
    {
      "id": "1.35.3",
      "mandala": 1,
      "sukta": 35,
      "rik": 3,
      "padas": [
        {
          "text": "याति᳚ दे॒वः प्र॒वता॒ यात्यु॒द्वता॒ याति᳚ शु॒भ्राभ्यां᳚ यज॒तो हरि᳚भ्याम् ।",
          "begin": 0.0,
          "end": 11.377
        },
        {
          "text": "आ दे॒वो या᳚ति सवि॒ता प᳚रा॒वतो॑प॒ विश्वा᳚ दुरि॒ता बाध᳚मानः ॥",
          "begin": 11.377,
          "end": 19.64
        }
      ]
    },
    {
      "id": "1.35.4",
      "mandala": 1,
      "sukta": 35,
      "rik": 4,
      "padas": [
        {
          "text": "अ॒भीवृ᳚तं॒ कृश᳚नैर्वि॒श्वरू᳚पं॒ हिर᳚ण्यशम्यं यज॒तो बृ॒हन्त᳚म् ।",
          "begin": 0.0,
          "end": 10.405
        },
        {
          "text": "आस्था॒द्रथं᳚ सवि॒ता चि॒त्रभा᳚नुः कृ॒ष्णा रजां᳚सि॒ तवि᳚षीं॒ दधा᳚नः ॥",
          "begin": 10.405,
          "end": 21.32
        }
      ]
    },
    {
      "id": "1.35.5",
      "mandala": 1,
      "sukta": 35,
      "rik": 5,
      "padas": [
        {
          "text": "वि जना᳚ञ्छ्या॒वाः शि᳚ति॒पादो᳚ अख्य॒न्रथं॒ हिर᳚ण्यप्रउगं॒ वह᳚न्तः ।",
          "begin": 0.0,
          "end": 11.09
        },
        {
          "text": "शश्व॒द्विशः᳚ सवि॒तुर्दैव्य᳚स्यो॒पस्थे॒ विश्वा॒ भुव᳚नानि तस्थुः ॥",
          "begin": 11.09,
          "end": 19.36
        }
      ]
    },
    {
      "id": "1.35.6",
      "mandala": 1,
      "sukta": 35,
      "rik": 6,
      "padas": [
        {
          "text": "ति॒स्रो द्यावः᳚ सवि॒तुर्द्वा उ॒पस्थाँ॒ एका᳚ य॒मस्य॒ भुव᳚ने विरा॒षाट् ।",
          "begin": 0.0,
          "end": 11.081
        },
        {
          "text": "आ॒णिं न रथ्य᳚म॒मृताधि᳚ तस्थुरि॒ह ब्र᳚वीतु॒ य उ॒ तच्चिके᳚तत् ॥",
          "begin": 11.081,
          "end": 18.96
        }
      ]
    },
    {
      "id": "1.35.7",
      "mandala": 1,
      "sukta": 35,
      "rik": 7,
      "padas": [
        {
          "text": "वि सु᳚प॒र्णो अ॒न्तरि᳚क्षाण्यख्यद्गभी॒रवे᳚पा॒ असु᳚रः सुनी॒थः ।",
          "begin": 0.0,
          "end": 12.891
        },
        {
          "text": "क्वे॒३॒᳚दानीं॒ सूर्य॒ः कश्चि᳚केत कत॒मां द्यां र॒श्मिर॒स्या त᳚तान ॥",
          "begin": 12.891,
          "end": 21.44
        }
      ]
    },
    {
      "id": "1.35.8",
      "mandala": 1,
      "sukta": 35,
      "rik": 8,
      "padas": [
        {
          "text": "अ॒ष्टौ व्य᳚ख्यत्क॒कुभः᳚ पृथि॒व्यास्त्री धन्व॒ योज᳚ना स॒प्त सिन्धू᳚न् ।",
          "begin": 0.0,
          "end": 9.456
        },
        {
          "text": "हि॒र॒ण्या॒क्षः स᳚वि॒ता दे॒व आगा॒द्दध॒द्रत्ना᳚ दा॒शुषे॒ वार्या᳚णि ॥",
          "begin": 9.456,
          "end": 18.88
        }
      ]
    },
    {
      "id": "1.35.9",
      "mandala": 1,
      "sukta": 35,
      "rik": 9,
      "padas": [
        {
          "text": "हिर᳚ण्यपाणिः सवि॒ता विच᳚र्षणिरु॒भे द्यावा᳚पृथि॒वी अ॒न्तरी᳚यते ।",
          "begin": 0.0,
          "end": 9.736
        },
        {
          "text": "अपामी᳚वां॒ बाध᳚ते॒ वेति॒ सूर्य᳚म॒भि कृ॒ष्णेन॒ रज᳚सा॒ द्यामृ᳚णोति ॥",
          "begin": 9.736,
          "end": 20.32
        }
      ]
    },
    {
      "id": "1.35.10",
      "mandala": 1,
      "sukta": 35,
      "rik": 10,
      "padas": [
        {
          "text": "हिर᳚ण्यहस्तो॒ असु᳚रः सुनी॒थः सु᳚मृळी॒कः स्ववाँ᳚ यात्व॒र्वाङ् ।",
          "begin": 0.0,
          "end": 8.789
        },
        {
          "text": "अ॒प॒सेध᳚न्र॒क्षसो᳚ यातु॒धाना॒नस्था᳚द्दे॒वः प्र᳚तिदो॒षं गृ᳚णा॒नः ॥",
          "begin": 8.789,
          "end": 20.36
        }
      ]
    },
    {
      "id": "1.35.11",
      "mandala": 1,
      "sukta": 35,
      "rik": 11,
      "padas": [
        {
          "text": "ये ते॒ पन्था᳚ः सवितः पू॒र्व्यासो᳚॑रे॒णव॒ः सुकृ᳚ता अ॒न्तरि᳚क्षे ।",
          "begin": 0.0,
          "end": 9.985
        },
        {
          "text": "तेभि᳚र्नो अ॒द्य प॒थिभि᳚ः सु॒गेभी॒ रक्षा᳚ च नो॒ अधि᳚ च ब्रूहि देव ॥",
          "begin": 9.985,
          "end": 21.6
        }
      ]
    }
  ]
}