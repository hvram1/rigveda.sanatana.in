{
  "mandala": 1,
  "sukta": 174,
  "verses": [
    {
      "id": "1.174.1",
      "mandala": 1,
      "sukta": 174,
      "rik": 1,
      "padas": [
        {
          "text": "त्वं राजे᳚न्द्र॒ ये च᳚ दे॒वा रक्षा॒ नॄन्पा॒ह्य᳚सुर॒ त्वम॒स्मान् ।",
          "begin": 0.0,
          "end": 8.388
        },
        {
          "text": "त्वं सत्प᳚तिर्म॒घवा᳚ न॒स्तरु᳚त्र॒स्त्वं स॒त्यो वस᳚वानः सहो॒दाः ॥",
          "begin": 8.388,
          "end": 17.6
        }
      ]
    },
    {
      "id": "1.174.2",
      "mandala": 1,
      "sukta": 174,
      "rik": 2,
      "padas": [
        {
          "text": "दनो॒ विश᳚ इन्द्र मृ॒ध्रवा᳚चः स॒प्त यत्पुर॒ः शर्म॒ शार᳚दी॒र्दर्त् ।",
          "begin": 0.0,
          "end": 8.405
        },
        {
          "text": "ऋ॒णोर॒पो अ᳚नव॒द्यार्णा॒ यूने᳚ वृ॒त्रं पु᳚रु॒कुत्सा᳚य रन्धीः ॥",
          "begin": 8.405,
          "end": 16.76
        }
      ]
    },
    {
      "id": "1.174.3",
      "mandala": 1,
      "sukta": 174,
      "rik": 3,
      "padas": [
        {
          "text": "अजा॒ वृत᳚ इन्द्र॒ शूर᳚पत्नी॒र्द्यां च॒ येभि᳚ः पुरुहूत नू॒नम् ।",
          "begin": 0.0,
          "end": 6.717
        },
        {
          "text": "रक्षो᳚ अ॒ग्निम॒शुषं॒ तूर्व᳚याणं सिं॒हो न दमे॒ अपां᳚सि॒ वस्तो᳚ः ॥",
          "begin": 6.717,
          "end": 17.08
        }
      ]
    },
    {
      "id": "1.174.4",
      "mandala": 1,
      "sukta": 174,
      "rik": 4,
      "padas": [
        {
          "text": "शेष॒न्नु त इ᳚न्द्र॒ सस्मि॒न्योनौ॒ प्रश᳚स्तये॒ पवी᳚रवस्य म॒ह्ना ।",
          "begin": 0.0,
          "end": 8.412
        },
        {
          "text": "सृ॒जदर्णां॒स्यव॒ यद्यु॒धा गास्तिष्ठ॒द्धरी᳚ धृष॒ता मृ᳚ष्ट॒ वाजा᳚न् ॥",
          "begin": 8.412,
          "end": 17.04
        }
      ]
    },
    {
      "id": "1.174.5",
      "mandala": 1,
      "sukta": 174,
      "rik": 5,
      "padas": [
        {
          "text": "वह॒ कुत्स᳚मिन्द्र॒ यस्मि᳚ञ्चा॒कन्त्स्यू᳚म॒न्यू ऋ॒ज्रा वात॒स्याश्वा᳚ ।",
          "begin": 0.0,
          "end": 9.397
        },
        {
          "text": "प्र सूर᳚श्च॒क्रं वृ᳚हताद॒भीके॒॑भि स्पृधो᳚ यासिष॒द्वज्र᳚बाहुः ॥",
          "begin": 9.397,
          "end": 16.88
        }
      ]
    },
    {
      "id": "1.174.6",
      "mandala": 1,
      "sukta": 174,
      "rik": 6,
      "padas": [
        {
          "text": "ज॒घ॒न्वाँ इ᳚न्द्र मि॒त्रेरू᳚ञ्चो॒दप्र᳚वृद्धो हरिवो॒ अदा᳚शून् ।",
          "begin": 0.0,
          "end": 9.413
        },
        {
          "text": "प्र ये पश्य᳚न्नर्य॒मणं॒ सचा॒योस्त्वया᳚ शू॒र्ता वह᳚माना॒ अप᳚त्यम् ॥",
          "begin": 9.413,
          "end": 18.32
        }
      ]
    },
    {
      "id": "1.174.7",
      "mandala": 1,
      "sukta": 174,
      "rik": 7,
      "padas": [
        {
          "text": "रप᳚त्क॒विरि᳚न्द्रा॒र्कसा᳚तौ॒ क्षां दा॒सायो᳚प॒बर्ह᳚णीं कः ।",
          "begin": 0.0,
          "end": 9.105
        },
        {
          "text": "कर᳚त्ति॒स्रो म॒घवा॒ दानु᳚चित्रा॒ नि दु᳚र्यो॒णे कुय᳚वाचं मृ॒धि श्रे᳚त् ॥",
          "begin": 9.105,
          "end": 17.6
        }
      ]
    },
    {
      "id": "1.174.8",
      "mandala": 1,
      "sukta": 174,
      "rik": 8,
      "padas": [
        {
          "text": "सना॒ ता त᳚ इन्द्र॒ नव्या॒ आगु॒ः सहो॒ नभो॑वि᳚रणाय पू॒र्वीः ।",
          "begin": 0.0,
          "end": 8.005
        },
        {
          "text": "भि॒नत्पुरो॒ न भिदो॒ अदे᳚वीर्न॒नमो॒ वध॒रदे᳚वस्य पी॒योः ॥",
          "begin": 8.005,
          "end": 16.44
        }
      ]
    },
    {
      "id": "1.174.9",
      "mandala": 1,
      "sukta": 174,
      "rik": 9,
      "padas": [
        {
          "text": "त्वं धुनि᳚रिन्द्र॒ धुनि᳚मतीरृ॒णोर॒पः सी॒रा न स्रव᳚न्तीः ।",
          "begin": 0.0,
          "end": 7.411
        },
        {
          "text": "प्र यत्स᳚मु॒द्रमति᳚ शूर॒ पर्षि᳚ पा॒रया᳚ तु॒र्वशं॒ यदुं᳚ स्व॒स्ति ॥",
          "begin": 7.411,
          "end": 15.24
        }
      ]
    },
    {
      "id": "1.174.10",
      "mandala": 1,
      "sukta": 174,
      "rik": 10,
      "padas": [
        {
          "text": "त्वम॒स्माक᳚मिन्द्र वि॒श्वध᳚ स्या अवृ॒कत᳚मो न॒रां नृ᳚पा॒ता ।",
          "begin": 0.0,
          "end": 8.198
        },
        {
          "text": "स नो॒ विश्वा᳚सां स्पृ॒धां स᳚हो॒दा वि॒द्यामे॒षं वृ॒जनं᳚ जी॒रदा᳚नुम् ॥",
          "begin": 8.198,
          "end": 19.92
        }
      ]
    }
  ]
}