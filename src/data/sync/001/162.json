{
  "mandala": 1,
  "sukta": 162,
  "verses": [
    {
      "id": "1.162.1",
      "mandala": 1,
      "sukta": 162,
      "rik": 1,
      "padas": [
        {
          "text": "मा नो᳚ मि॒त्रो वरु᳚णो अर्य॒मायुरिन्द्र᳚ ऋभु॒क्षा म॒रुत॒ः परि᳚ ख्यन् ।",
          "begin": 0.0,
          "end": 10.818
        },
        {
          "text": "यद्वा॒जिनो᳚ दे॒वजा᳚तस्य॒ सप्ते᳚ः प्रव॒क्ष्यामो᳚ वि॒दथे᳚ वी॒र्या᳚णि ॥",
          "begin": 10.818,
          "end": 21.28
        }
      ]
    },
    {
      "id": "1.162.2",
      "mandala": 1,
      "sukta": 162,
      "rik": 2,
      "padas": [
        {
          "text": "यन्नि॒र्णिजा॒ रेक्ण᳚सा॒ प्रावृ᳚तस्य रा॒तिं गृ᳚भी॒तां मु᳚ख॒तो नय᳚न्ति ।",
          "begin": 0.0,
          "end": 9.645
        },
        {
          "text": "सुप्रा᳚ङ॒जो मेम्य᳚द्वि॒श्वरू᳚प इन्द्रापू॒ष्णोः प्रि॒यमप्ये᳚ति॒ पाथः᳚ ॥",
          "begin": 9.645,
          "end": 19.72
        }
      ]
    },
    {
      "id": "1.162.3",
      "mandala": 1,
      "sukta": 162,
      "rik": 3,
      "padas": [
        {
          "text": "ए॒ष च्छागः᳚ पु॒रो अश्वे᳚न वा॒जिना᳚ पू॒ष्णो भा॒गो नी᳚यते वि॒श्वदे᳚व्यः ।",
          "begin": 0.0,
          "end": 9.983
        },
        {
          "text": "अ॒भि॒प्रियं॒ यत्पु᳚रो॒ळाश॒मर्व᳚ता॒ त्वष्टेदे᳚नं सौश्रव॒साय᳚ जिन्वति ॥",
          "begin": 9.983,
          "end": 20.68
        }
      ]
    },
    {
      "id": "1.162.4",
      "mandala": 1,
      "sukta": 162,
      "rik": 4,
      "padas": [
        {
          "text": "यद्ध᳚वि॒ष्य᳚मृतु॒शो दे᳚व॒यानं॒ त्रिर्मानु᳚षा॒ः पर्यश्वं॒ नय᳚न्ति ।",
          "begin": 0.0,
          "end": 10.455
        },
        {
          "text": "अत्रा᳚ पू॒ष्णः प्र᳚थ॒मो भा॒ग ए᳚ति य॒ज्ञं दे॒वेभ्य᳚ः प्रतिवे॒दय᳚न्न॒जः ॥",
          "begin": 10.455,
          "end": 18.6
        }
      ]
    },
    {
      "id": "1.162.5",
      "mandala": 1,
      "sukta": 162,
      "rik": 5,
      "padas": [
        {
          "text": "होता᳚ध्व॒र्युराव᳚या अग्निमि॒न्धो ग्रा᳚वग्रा॒भ उ॒त शंस्ता॒ सुवि᳚प्रः ।",
          "begin": 0.0,
          "end": 10.873
        },
        {
          "text": "तेन᳚ य॒ज्ञेन॒ स्व᳚रंकृतेन॒ स्वि᳚ष्टेन व॒क्षणा॒ आ पृ᳚णध्वम् ॥",
          "begin": 10.873,
          "end": 17.68
        }
      ]
    },
    {
      "id": "1.162.6",
      "mandala": 1,
      "sukta": 162,
      "rik": 6,
      "padas": [
        {
          "text": "यू॒प॒व्र॒स्का उ॒त ये यू᳚पवा॒हाश्च॒षालं॒ ये अ᳚श्वयू॒पाय॒ तक्ष᳚ति ।",
          "begin": 0.0,
          "end": 9.101
        },
        {
          "text": "ये चार्व᳚ते॒ पच᳚नं स॒म्भर᳚न्त्यु॒तो तेषा᳚म॒भिगू᳚र्तिर्न इन्वतु ॥",
          "begin": 9.101,
          "end": 19.0
        }
      ]
    },
    {
      "id": "1.162.7",
      "mandala": 1,
      "sukta": 162,
      "rik": 7,
      "padas": [
        {
          "text": "उप॒ प्रागा᳚त्सु॒मन्मे᳚॑धायि॒ मन्म᳚ दे॒वाना॒माशा॒ उप᳚ वी॒तपृ᳚ष्ठः ।",
          "begin": 0.0,
          "end": 10.588
        },
        {
          "text": "अन्वे᳚नं॒ विप्रा॒ ऋष᳚यो मदन्ति दे॒वानां᳚ पु॒ष्टे च᳚कृमा सु॒बन्धु᳚म् ॥",
          "begin": 10.588,
          "end": 18.64
        }
      ]
    },
    {
      "id": "1.162.8",
      "mandala": 1,
      "sukta": 162,
      "rik": 8,
      "padas": [
        {
          "text": "यद्वा॒जिनो॒ दाम᳚ सं॒दान॒मर्व᳚तो॒ या शी᳚र्ष॒ण्या᳚ रश॒ना रज्जु᳚रस्य ।",
          "begin": 0.0,
          "end": 12.836
        },
        {
          "text": "यद्वा᳚ घास्य॒ प्रभृ᳚तमा॒स्ये॒३॒᳚ तृणं॒ सर्वा॒ ता ते॒ अपि᳚ दे॒वेष्व᳚स्तु ॥",
          "begin": 12.836,
          "end": 20.84
        }
      ]
    },
    {
      "id": "1.162.9",
      "mandala": 1,
      "sukta": 162,
      "rik": 9,
      "padas": [
        {
          "text": "यदश्व᳚स्य क्र॒विषो॒ मक्षि॒काश॒ यद्वा॒ स्वरौ॒ स्वधि᳚तौ रि॒प्तमस्ति᳚ ।",
          "begin": 0.0,
          "end": 7.389
        },
        {
          "text": "यद्धस्त᳚योः शमि॒तुर्यन्न॒खेषु॒ सर्वा॒ ता ते॒ अपि᳚ दे॒वेष्व᳚स्तु ॥",
          "begin": 7.389,
          "end": 15.72
        }
      ]
    },
    {
      "id": "1.162.10",
      "mandala": 1,
      "sukta": 162,
      "rik": 10,
      "padas": [
        {
          "text": "यदूव᳚ध्यमु॒दर᳚स्याप॒वाति॒ य आ॒मस्य᳚ क्र॒विषो᳚ ग॒न्धो अस्ति᳚ ।",
          "begin": 0.0,
          "end": 8.54
        },
        {
          "text": "सु॒कृ॒ता तच्छ᳚मि॒तारः᳚ कृण्वन्तू॒त मेधं᳚ शृत॒पाकं᳚ पचन्तु ॥",
          "begin": 8.54,
          "end": 16.24
        }
      ]
    },
    {
      "id": "1.162.11",
      "mandala": 1,
      "sukta": 162,
      "rik": 11,
      "padas": [
        {
          "text": "यत्ते॒ गात्रा᳚द॒ग्निना᳚ प॒च्यमा᳚नाद॒भि शूलं॒ निह᳚तस्याव॒धाव᳚ति ।",
          "begin": 0.0,
          "end": 9.118
        },
        {
          "text": "मा तद्भूम्या॒मा श्रि᳚ष॒न्मा तृणे᳚षु दे॒वेभ्य॒स्तदु॒शद्भ्यो᳚ रा॒तम᳚स्तु ॥",
          "begin": 9.118,
          "end": 18.52
        }
      ]
    },
    {
      "id": "1.162.12",
      "mandala": 1,
      "sukta": 162,
      "rik": 12,
      "padas": [
        {
          "text": "ये वा॒जिनं᳚ परि॒पश्य᳚न्ति प॒क्वं य ई᳚मा॒हुः सु᳚र॒भिर्निर्ह॒रेति᳚ ।",
          "begin": 0.0,
          "end": 9.235
        },
        {
          "text": "ये चार्व᳚तो मांसभि॒क्षामु॒पास᳚त उ॒तो तेषा᳚म॒भिगू᳚र्तिर्न इन्वतु ॥",
          "begin": 9.235,
          "end": 18.04
        }
      ]
    },
    {
      "id": "1.162.13",
      "mandala": 1,
      "sukta": 162,
      "rik": 13,
      "padas": [
        {
          "text": "यन्नीक्ष᳚णं माँ॒स्पच᳚न्या उ॒खाया॒ या पात्रा᳚णि यू॒ष्ण आ॒सेच᳚नानि ।",
          "begin": 0.0,
          "end": 10.06
        },
        {
          "text": "ऊ॒ष्म॒ण्या᳚पि॒धाना᳚ चरू॒णाम॒ङ्काः सू॒नाः परि᳚ भूष॒न्त्यश्व᳚म् ॥",
          "begin": 10.06,
          "end": 19.44
        }
      ]
    },
    {
      "id": "1.162.14",
      "mandala": 1,
      "sukta": 162,
      "rik": 14,
      "padas": [
        {
          "text": "नि॒क्रम᳚णं नि॒षद᳚नं वि॒वर्त᳚नं॒ यच्च॒ पड्बी᳚श॒मर्व᳚तः ।",
          "begin": 0.0,
          "end": 7.166
        },
        {
          "text": "यच्च᳚ प॒पौ यच्च᳚ घा॒सिं ज॒घास॒ सर्वा॒ ता ते॒ अपि᳚ दे॒वेष्व᳚स्तु ॥",
          "begin": 7.166,
          "end": 14.76
        }
      ]
    },
    {
      "id": "1.162.15",
      "mandala": 1,
      "sukta": 162,
      "rik": 15,
      "padas": [
        {
          "text": "मा त्वा॒ग्निर्ध्व᳚नयीद्धू॒मग᳚न्धि॒र्मोखा भ्राज᳚न्त्य॒भि वि᳚क्त॒ जघ्रि᳚ः ।",
          "begin": 0.0,
          "end": 9.237
        },
        {
          "text": "इ॒ष्टं वी॒तम॒भिगू᳚र्तं॒ वष᳚ट्कृतं॒ तं दे॒वास॒ः प्रति᳚ गृभ्ण॒न्त्यश्व᳚म् ॥",
          "begin": 9.237,
          "end": 18.44
        }
      ]
    },
    {
      "id": "1.162.16",
      "mandala": 1,
      "sukta": 162,
      "rik": 16,
      "padas": [
        {
          "text": "यदश्वा᳚य॒ वास᳚ उपस्तृ॒णन्त्य᳚धीवा॒सं या हिर᳚ण्यान्यस्मै ।",
          "begin": 0.0,
          "end": 8.389
        },
        {
          "text": "सं॒दान॒मर्व᳚न्तं॒ पड्बी᳚शं प्रि॒या दे॒वेष्वा या᳚मयन्ति ॥",
          "begin": 8.389,
          "end": 16.68
        }
      ]
    },
    {
      "id": "1.162.17",
      "mandala": 1,
      "sukta": 162,
      "rik": 17,
      "padas": [
        {
          "text": "यत्ते᳚ सा॒दे मह᳚सा॒ शूकृ᳚तस्य॒ पार्ष्ण्या᳚ वा॒ कश᳚या वा तु॒तोद᳚ ।",
          "begin": 0.0,
          "end": 9.156
        },
        {
          "text": "स्रु॒चेव॒ ता ह॒विषो᳚ अध्व॒रेषु॒ सर्वा॒ ता ते॒ ब्रह्म᳚णा सूदयामि ॥",
          "begin": 9.156,
          "end": 16.76
        }
      ]
    },
    {
      "id": "1.162.18",
      "mandala": 1,
      "sukta": 162,
      "rik": 18,
      "padas": [
        {
          "text": "चतु᳚स्त्रिंशद्वा॒जिनो᳚ दे॒वब᳚न्धो॒र्वङ्क्री॒रश्व᳚स्य॒ स्वधि᳚ति॒ः समे᳚ति ।",
          "begin": 0.0,
          "end": 8.714
        },
        {
          "text": "अच्छि᳚द्रा॒ गात्रा᳚ व॒युना᳚ कृणोत॒ परु᳚ष्परुरनु॒घुष्या॒ वि श᳚स्त ॥",
          "begin": 8.714,
          "end": 17.92
        }
      ]
    },
    {
      "id": "1.162.19",
      "mandala": 1,
      "sukta": 162,
      "rik": 19,
      "padas": [
        {
          "text": "एक॒स्त्वष्टु॒रश्व᳚स्या विश॒स्ता द्वा य॒न्तारा᳚ भवत॒स्तथ᳚ ऋ॒तुः ।",
          "begin": 0.0,
          "end": 8.559
        },
        {
          "text": "या ते॒ गात्रा᳚णामृतु॒था कृ॒णोमि॒ ताता॒ पिण्डा᳚नां॒ प्र जु᳚होम्य॒ग्नौ ॥",
          "begin": 8.559,
          "end": 17.72
        }
      ]
    },
    {
      "id": "1.162.20",
      "mandala": 1,
      "sukta": 162,
      "rik": 20,
      "padas": [
        {
          "text": "मा त्वा᳚ तपत्प्रि॒य आ॒त्मापि॒यन्तं॒ मा स्वधि᳚तिस्त॒न्व१॒᳚ आ ति᳚ष्ठिपत्ते ।",
          "begin": 0.0,
          "end": 10.323
        },
        {
          "text": "मा ते᳚ गृ॒ध्नुर᳚विश॒स्ताति॒हाय᳚ छि॒द्रा गात्रा᳚ण्य॒सिना॒ मिथू᳚ कः ॥",
          "begin": 10.323,
          "end": 19.04
        }
      ]
    },
    {
      "id": "1.162.21",
      "mandala": 1,
      "sukta": 162,
      "rik": 21,
      "padas": [
        {
          "text": "न वा उ᳚ ए॒तन्म्रि᳚यसे॒ न रि᳚ष्यसि दे॒वाँ इदे᳚षि प॒थिभि᳚ः सु॒गेभि᳚ः ।",
          "begin": 0.0,
          "end": 9.175
        },
        {
          "text": "हरी᳚ ते॒ युञ्जा॒ पृष᳚ती अभूता॒मुपा᳚स्थाद्वा॒जी धु॒रि रास᳚भस्य ॥",
          "begin": 9.175,
          "end": 17.64
        }
      ]
    },
    {
      "id": "1.162.22",
      "mandala": 1,
      "sukta": 162,
      "rik": 22,
      "padas": [
        {
          "text": "सु॒गव्यं᳚ नो वा॒जी स्वश्व्यं᳚ पुं॒सः पु॒त्राँ उ॒त वि᳚श्वा॒पुषं᳚ र॒यिम् ।",
          "begin": 0.0,
          "end": 9.575
        },
        {
          "text": "अ॒ना॒गा॒स्त्वं नो॒ अदि᳚तिः कृणोतु क्ष॒त्रं नो॒ अश्वो᳚ वनतां ह॒विष्मा᳚न् ॥",
          "begin": 9.575,
          "end": 21.68
        }
      ]
    }
  ]
}