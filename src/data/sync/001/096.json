{
  "mandala": 1,
  "sukta": 96,
  "verses": [
    {
      "id": "1.96.1",
      "mandala": 1,
      "sukta": 96,
      "rik": 1,
      "padas": [
        {
          "text": "स प्र॒त्नथा॒ सह᳚सा॒ जाय᳚मानः स॒द्यः काव्या᳚नि॒ बळ᳚धत्त॒ विश्वा᳚ ।",
          "begin": 0.0,
          "end": 10.578
        },
        {
          "text": "आप᳚श्च मि॒त्रं धि॒षणा᳚ च साधन्दे॒वा अ॒ग्निं धा᳚रयन्द्रविणो॒दाम् ॥",
          "begin": 10.578,
          "end": 20.24
        }
      ]
    },
    {
      "id": "1.96.2",
      "mandala": 1,
      "sukta": 96,
      "rik": 2,
      "padas": [
        {
          "text": "स पूर्व᳚या नि॒विदा᳚ क॒व्यता॒योरि॒माः प्र॒जा अ᳚जनय॒न्मनू᳚नाम् ।",
          "begin": 0.0,
          "end": 10.089
        },
        {
          "text": "वि॒वस्व᳚ता॒ चक्ष᳚सा॒ द्याम॒पश्च᳚ दे॒वा अ॒ग्निं धा᳚रयन्द्रविणो॒दाम् ॥",
          "begin": 10.089,
          "end": 19.24
        }
      ]
    },
    {
      "id": "1.96.3",
      "mandala": 1,
      "sukta": 96,
      "rik": 3,
      "padas": [
        {
          "text": "तमी᳚ळत प्रथ॒मं य᳚ज्ञ॒साधं॒ विश॒ आरी॒राहु᳚तमृञ्जसा॒नम् ।",
          "begin": 0.0,
          "end": 8.712
        },
        {
          "text": "ऊ॒र्जः पु॒त्रं भ᳚र॒तं सृ॒प्रदा᳚नुं दे॒वा अ॒ग्निं धा᳚रयन्द्रविणो॒दाम् ॥",
          "begin": 8.712,
          "end": 19.2
        }
      ]
    },
    {
      "id": "1.96.4",
      "mandala": 1,
      "sukta": 96,
      "rik": 4,
      "padas": [
        {
          "text": "स मा᳚त॒रिश्वा᳚ पुरु॒वार᳚पुष्टिर्वि॒दद्गा॒तुं तन᳚याय स्व॒र्वित् ।",
          "begin": 0.0,
          "end": 9.373
        },
        {
          "text": "वि॒शां गो॒पा ज᳚नि॒ता रोद᳚स्योर्दे॒वा अ॒ग्निं धा᳚रयन्द्रविणो॒दाम् ॥",
          "begin": 9.373,
          "end": 18.88
        }
      ]
    },
    {
      "id": "1.96.5",
      "mandala": 1,
      "sukta": 96,
      "rik": 5,
      "padas": [
        {
          "text": "नक्तो॒षासा॒ वर्ण᳚मा॒मेम्या᳚ने धा॒पये᳚ते॒ शिशु॒मेकं᳚ समी॒ची ।",
          "begin": 0.0,
          "end": 10.141
        },
        {
          "text": "द्यावा॒क्षामा᳚ रु॒क्मो अ॒न्तर्वि भा᳚ति दे॒वा अ॒ग्निं धा᳚रयन्द्रविणो॒दाम् ॥",
          "begin": 10.141,
          "end": 20.96
        }
      ]
    },
    {
      "id": "1.96.6",
      "mandala": 1,
      "sukta": 96,
      "rik": 6,
      "padas": [
        {
          "text": "रा॒यो बु॒ध्नः सं॒गम᳚नो॒ वसू᳚नां य॒ज्ञस्य᳚ के॒तुर्म᳚न्म॒साध᳚नो॒ वेः ।",
          "begin": 0.0,
          "end": 7.88
        },
        {
          "text": "अ॒मृ॒त॒त्वं रक्ष᳚माणास एनं दे॒वा अ॒ग्निं धा᳚रयन्द्रविणो॒दाम् ॥",
          "begin": 7.88,
          "end": 19.44
        }
      ]
    },
    {
      "id": "1.96.7",
      "mandala": 1,
      "sukta": 96,
      "rik": 7,
      "padas": [
        {
          "text": "नू च᳚ पु॒रा च॒ सद᳚नं रयी॒णां जा॒तस्य᳚ च॒ जाय᳚मानस्य च॒ क्षाम् ।",
          "begin": 0.0,
          "end": 9.039
        },
        {
          "text": "स॒तश्च᳚ गो॒पां भव᳚तश्च॒ भूरे᳚र्दे॒वा अ॒ग्निं धा᳚रयन्द्रविणो॒दाम् ॥",
          "begin": 9.039,
          "end": 18.6
        }
      ]
    },
    {
      "id": "1.96.8",
      "mandala": 1,
      "sukta": 96,
      "rik": 8,
      "padas": [
        {
          "text": "द्र॒वि॒णो॒दा द्रवि᳚णसस्तु॒रस्य᳚ द्रविणो॒दाः सन᳚रस्य॒ प्र यं᳚सत् ।",
          "begin": 0.0,
          "end": 9.063
        },
        {
          "text": "द्र॒वि॒णो॒दा वी॒रव᳚ती॒मिषं᳚ नो द्रविणो॒दा रा᳚सते दी॒र्घमायु᳚ः ॥",
          "begin": 9.063,
          "end": 18.12
        }
      ]
    },
    {
      "id": "1.96.9",
      "mandala": 1,
      "sukta": 96,
      "rik": 9,
      "padas": [
        {
          "text": "ए॒वा नो᳚ अग्ने स॒मिधा᳚ वृधा॒नो रे॒वत्पा᳚वक॒ श्रव᳚से॒ वि भा᳚हि ।",
          "begin": 0.0,
          "end": 10.044
        },
        {
          "text": "तन्नो᳚ मि॒त्रो वरु᳚णो मामहन्ता॒मदि᳚ति॒ः सिन्धु᳚ः पृथि॒वी उ॒त द्यौः ॥",
          "begin": 10.044,
          "end": 20.6
        }
      ]
    }
  ]
}