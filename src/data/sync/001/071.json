{
  "mandala": 1,
  "sukta": 71,
  "verses": [
    {
      "id": "1.71.1",
      "mandala": 1,
      "sukta": 71,
      "rik": 1,
      "padas": [
        {
          "text": "उप॒ प्र जि᳚न्वन्नुश॒तीरु॒शन्तं॒ पतिं॒ न नित्यं॒ जन᳚य॒ः सनी᳚ळाः ।",
          "begin": 0.0,
          "end": 9.815
        },
        {
          "text": "स्वसा᳚र॒ः श्यावी॒मरु᳚षीमजुष्रञ्चि॒त्रमु॒च्छन्ती᳚मु॒षसं॒ न गावः᳚ ॥",
          "begin": 9.815,
          "end": 18.92
        }
      ]
    },
    {
      "id": "1.71.2",
      "mandala": 1,
      "sukta": 71,
      "rik": 2,
      "padas": [
        {
          "text": "वी॒ळु चि᳚द्दृ॒ळ्हा पि॒तरो᳚ न उ॒क्थैरद्रिं᳚ रुज॒न्नङ्गि᳚रसो॒ रवे᳚ण ।",
          "begin": 0.0,
          "end": 9.479
        },
        {
          "text": "च॒क्रुर्दि॒वो बृ᳚ह॒तो गा॒तुम॒स्मे अह॒ः स्व᳚र्विविदुः के॒तुमु॒स्राः ॥",
          "begin": 9.479,
          "end": 17.96
        }
      ]
    },
    {
      "id": "1.71.3",
      "mandala": 1,
      "sukta": 71,
      "rik": 3,
      "padas": [
        {
          "text": "दध᳚न्नृ॒तं ध॒नय᳚न्नस्य धी॒तिमादिद॒र्यो दि᳚धि॒ष्वो॒३॒᳚ विभृ᳚त्राः ।",
          "begin": 0.0,
          "end": 11.298
        },
        {
          "text": "अतृ᳚ष्यन्तीर॒पसो᳚ य॒न्त्यच्छा᳚ दे॒वाञ्जन्म॒ प्रय᳚सा व॒र्धय᳚न्तीः ॥",
          "begin": 11.298,
          "end": 21.52
        }
      ]
    },
    {
      "id": "1.71.4",
      "mandala": 1,
      "sukta": 71,
      "rik": 4,
      "padas": [
        {
          "text": "मथी॒द्यदीं॒ विभृ᳚तो मात॒रिश्वा᳚ गृ॒हेगृ᳚हे श्ये॒तो जेन्यो॒ भूत् ।",
          "begin": 0.0,
          "end": 10.044
        },
        {
          "text": "आदीं॒ राज्ञे॒ न सही᳚यसे॒ सचा॒ सन्ना दू॒त्यं१॒᳚ भृग᳚वाणो विवाय ॥",
          "begin": 10.044,
          "end": 20.16
        }
      ]
    },
    {
      "id": "1.71.5",
      "mandala": 1,
      "sukta": 71,
      "rik": 5,
      "padas": [
        {
          "text": "म॒हे यत्पि॒त्र ईं॒ रसं᳚ दि॒वे करव᳚ त्सरत्पृश॒न्य᳚श्चिकि॒त्वान् ।",
          "begin": 0.0,
          "end": 9.023
        },
        {
          "text": "सृ॒जदस्ता᳚ धृष॒ता दि॒द्युम᳚स्मै॒ स्वायां᳚ दे॒वो दु᳚हि॒तरि॒ त्विषिं᳚ धात् ॥",
          "begin": 9.023,
          "end": 18.96
        }
      ]
    },
    {
      "id": "1.71.6",
      "mandala": 1,
      "sukta": 71,
      "rik": 6,
      "padas": [
        {
          "text": "स्व आ यस्तुभ्यं॒ दम॒ आ वि॒भाति॒ नमो᳚ वा॒ दाशा᳚दुश॒तो अनु॒ द्यून् ।",
          "begin": 0.0,
          "end": 10.462
        },
        {
          "text": "वर्धो᳚ अग्ने॒ वयो᳚ अस्य द्वि॒बर्हा॒ यास᳚द्रा॒या स॒रथं॒ यं जु॒नासि᳚ ॥",
          "begin": 10.462,
          "end": 20.08
        }
      ]
    },
    {
      "id": "1.71.7",
      "mandala": 1,
      "sukta": 71,
      "rik": 7,
      "padas": [
        {
          "text": "अ॒ग्निं विश्वा᳚ अ॒भि पृक्ष᳚ः सचन्ते समु॒द्रं न स्र॒वतः᳚ स॒प्त य॒ह्वीः ।",
          "begin": 0.0,
          "end": 8.804
        },
        {
          "text": "न जा॒मिभि॒र्वि चि᳚किते॒ वयो᳚ नो वि॒दा दे॒वेषु॒ प्रम᳚तिं चिकि॒त्वान् ॥",
          "begin": 8.804,
          "end": 17.56
        }
      ]
    },
    {
      "id": "1.71.8",
      "mandala": 1,
      "sukta": 71,
      "rik": 8,
      "padas": [
        {
          "text": "आ यदि॒षे नृ॒पतिं॒ तेज॒ आन॒ट् छुचि॒ रेतो॒ निषि᳚क्तं॒ द्यौर॒भीके᳚ ।",
          "begin": 0.0,
          "end": 9.321
        },
        {
          "text": "अ॒ग्निः शर्ध᳚मनव॒द्यं युवा᳚नं स्वा॒ध्यं᳚ जनयत्सू॒दय᳚च्च ॥",
          "begin": 9.321,
          "end": 17.48
        }
      ]
    },
    {
      "id": "1.71.9",
      "mandala": 1,
      "sukta": 71,
      "rik": 9,
      "padas": [
        {
          "text": "मनो॒ न यो॑ध्व᳚नः स॒द्य एत्येकः᳚ स॒त्रा सूरो॒ वस्व᳚ ईशे ।",
          "begin": 0.0,
          "end": 8.115
        },
        {
          "text": "राजा᳚ना मि॒त्रावरु᳚णा सुपा॒णी गोषु᳚ प्रि॒यम॒मृतं॒ रक्ष᳚माणा ॥",
          "begin": 8.115,
          "end": 16.96
        }
      ]
    },
    {
      "id": "1.71.10",
      "mandala": 1,
      "sukta": 71,
      "rik": 10,
      "padas": [
        {
          "text": "मा नो᳚ अग्ने स॒ख्या पित्र्या᳚णि॒ प्र म᳚र्षिष्ठा अ॒भि वि॒दुष्क॒विः सन् ।",
          "begin": 0.0,
          "end": 10.145
        },
        {
          "text": "नभो॒ न रू॒पं ज᳚रि॒मा मि᳚नाति पु॒रा तस्या᳚ अ॒भिश᳚स्ते॒रधी᳚हि ॥",
          "begin": 10.145,
          "end": 19.72
        }
      ]
    }
  ]
}