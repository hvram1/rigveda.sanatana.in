{
  "mandala": 1,
  "sukta": 183,
  "verses": [
    {
      "id": "1.183.1",
      "mandala": 1,
      "sukta": 183,
      "rik": 1,
      "padas": [
        {
          "text": "तं यु᳚ञ्जाथां॒ मन᳚सो॒ यो जवी᳚यान्त्रिवन्धु॒रो वृ᳚षणा॒ यस्त्रि᳚च॒क्रः ।",
          "begin": 0.0,
          "end": 11.391
        },
        {
          "text": "येनो᳚पया॒थः सु॒कृतो᳚ दुरो॒णं त्रि॒धातु᳚ना पतथो॒ विर्न प॒र्णैः ॥",
          "begin": 11.391,
          "end": 19.96
        }
      ]
    },
    {
      "id": "1.183.2",
      "mandala": 1,
      "sukta": 183,
      "rik": 2,
      "padas": [
        {
          "text": "सु॒वृद्रथो᳚ वर्तते॒ यन्न॒भि क्षां यत्तिष्ठ᳚थ॒ः क्रतु᳚म॒न्तानु᳚ पृ॒क्षे ।",
          "begin": 0.0,
          "end": 9.383
        },
        {
          "text": "वपु᳚र्वपु॒ष्या स᳚चतामि॒यं गीर्दि॒वो दु᳚हि॒त्रोषसा᳚ सचेथे ॥",
          "begin": 9.383,
          "end": 17.24
        }
      ]
    },
    {
      "id": "1.183.3",
      "mandala": 1,
      "sukta": 183,
      "rik": 3,
      "padas": [
        {
          "text": "आ ति᳚ष्ठतं सु॒वृतं॒ यो रथो᳚ वा॒मनु᳚ व्र॒तानि॒ वर्त᳚ते ह॒विष्मा᳚न् ।",
          "begin": 0.0,
          "end": 9.636
        },
        {
          "text": "येन᳚ नरा नासत्येष॒यध्यै᳚ व॒र्तिर्या॒थस्तन᳚याय॒ त्मने᳚ च ॥",
          "begin": 9.636,
          "end": 17.44
        }
      ]
    },
    {
      "id": "1.183.4",
      "mandala": 1,
      "sukta": 183,
      "rik": 4,
      "padas": [
        {
          "text": "मा वां॒ वृको॒ मा वृ॒कीरा द᳚धर्षी॒न्मा परि᳚ वर्क्तमु॒त माति᳚ धक्तम् ।",
          "begin": 0.0,
          "end": 8.648
        },
        {
          "text": "अ॒यं वां᳚ भा॒गो निहि᳚त इ॒यं गीर्दस्रा᳚वि॒मे वां᳚ नि॒धयो॒ मधू᳚नाम् ॥",
          "begin": 8.648,
          "end": 18.56
        }
      ]
    },
    {
      "id": "1.183.5",
      "mandala": 1,
      "sukta": 183,
      "rik": 5,
      "padas": [
        {
          "text": "यु॒वां गोत᳚मः पुरुमी॒ळ्हो अत्रि॒र्दस्रा॒ हव॒ते॑व᳚से ह॒विष्मा᳚न् ।",
          "begin": 0.0,
          "end": 9.311
        },
        {
          "text": "दिशं॒ न दि॒ष्टामृ᳚जू॒येव॒ यन्ता मे॒ हवं᳚ नास॒त्योप᳚ यातम् ॥",
          "begin": 9.311,
          "end": 16.72
        }
      ]
    },
    {
      "id": "1.183.6",
      "mandala": 1,
      "sukta": 183,
      "rik": 6,
      "padas": [
        {
          "text": "अता᳚रिष्म॒ तम᳚सस्पा॒रम॒स्य प्रति᳚ वां॒ स्तोमो᳚ अश्विनावधायि ।",
          "begin": 0.0,
          "end": 9.105
        },
        {
          "text": "एह या᳚तं प॒थिभि᳚र्देव॒यानै᳚र्वि॒द्यामे॒षं वृ॒जनं᳚ जी॒रदा᳚नुम् ॥",
          "begin": 9.105,
          "end": 19.2
        }
      ]
    }
  ]
}