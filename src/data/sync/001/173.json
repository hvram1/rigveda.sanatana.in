{
  "mandala": 1,
  "sukta": 173,
  "verses": [
    {
      "id": "1.173.1",
      "mandala": 1,
      "sukta": 173,
      "rik": 1,
      "padas": [
        {
          "text": "गाय॒त्साम᳚ नभ॒न्यं१॒᳚ यथा॒ वेरर्चा᳚म॒ तद्वा᳚वृधा॒नं स्व᳚र्वत् ।",
          "begin": 0.0,
          "end": 14.16
        },
        {
          "text": "गावो᳚ धे॒नवो᳚ ब॒र्हिष्यद᳚ब्धा॒ आ यत्स॒द्मानं᳚ दि॒व्यं विवा᳚सान् ॥",
          "begin": 14.16,
          "end": 24.64
        }
      ]
    },
    {
      "id": "1.173.2",
      "mandala": 1,
      "sukta": 173,
      "rik": 2,
      "padas": [
        {
          "text": "अर्च॒द्वृषा॒ वृष᳚भि॒ः स्वेदु᳚हव्यैर्मृ॒गो नाश्नो॒ अति॒ यज्जु᳚गु॒र्यात् ।",
          "begin": 0.0,
          "end": 9.043
        },
        {
          "text": "प्र म᳚न्द॒युर्म॒नां गू᳚र्त॒ होता॒ भर᳚ते॒ मर्यो᳚ मिथु॒ना यज᳚त्रः ॥",
          "begin": 9.043,
          "end": 17.6
        }
      ]
    },
    {
      "id": "1.173.3",
      "mandala": 1,
      "sukta": 173,
      "rik": 3,
      "padas": [
        {
          "text": "नक्ष॒द्धोता॒ परि॒ सद्म᳚ मि॒ता यन्भर॒द्गर्भ॒मा श॒रदः᳚ पृथि॒व्याः ।",
          "begin": 0.0,
          "end": 7.814
        },
        {
          "text": "क्रन्द॒दश्वो॒ नय᳚मानो रु॒वद्गौर॒न्तर्दू॒तो न रोद᳚सी चर॒द्वाक् ॥",
          "begin": 7.814,
          "end": 15.96
        }
      ]
    },
    {
      "id": "1.173.4",
      "mandala": 1,
      "sukta": 173,
      "rik": 4,
      "padas": [
        {
          "text": "ता क॒र्माष᳚तरास्मै॒ प्र च्यौ॒त्नानि᳚ देव॒यन्तो᳚ भरन्ते ।",
          "begin": 0.0,
          "end": 9.056
        },
        {
          "text": "जुजो᳚ष॒दिन्द्रो᳚ द॒स्मव᳚र्चा॒ नास᳚त्येव॒ सुग्म्यो᳚ रथे॒ष्ठाः ॥",
          "begin": 9.056,
          "end": 16.92
        }
      ]
    },
    {
      "id": "1.173.5",
      "mandala": 1,
      "sukta": 173,
      "rik": 5,
      "padas": [
        {
          "text": "तमु᳚ ष्टु॒हीन्द्रं॒ यो ह॒ सत्वा॒ यः शूरो᳚ म॒घवा॒ यो र᳚थे॒ष्ठाः ।",
          "begin": 0.0,
          "end": 9.716
        },
        {
          "text": "प्र॒ती॒चश्चि॒द्योधी᳚या॒न्वृष᳚ण्वान्वव॒व्रुष᳚श्चि॒त्तम᳚सो विह॒न्ता ॥",
          "begin": 9.716,
          "end": 17.24
        }
      ]
    },
    {
      "id": "1.173.6",
      "mandala": 1,
      "sukta": 173,
      "rik": 6,
      "padas": [
        {
          "text": "प्र यदि॒त्था म᳚हि॒ना नृभ्यो॒ अस्त्यरं॒ रोद᳚सी क॒क्ष्ये॒३॒᳚ नास्मै᳚ ।",
          "begin": 0.0,
          "end": 10.787
        },
        {
          "text": "सं वि᳚व्य॒ इन्द्रो᳚ वृ॒जनं॒ न भूमा॒ भर्ति᳚ स्व॒धावाँ᳚ ओप॒शमि᳚व॒ द्याम् ॥",
          "begin": 10.787,
          "end": 20.0
        }
      ]
    },
    {
      "id": "1.173.7",
      "mandala": 1,
      "sukta": 173,
      "rik": 7,
      "padas": [
        {
          "text": "स॒मत्सु᳚ त्वा शूर स॒तामु᳚रा॒णं प्र᳚प॒थिन्त᳚मं परितंस॒यध्यै᳚ ।",
          "begin": 0.0,
          "end": 8.446
        },
        {
          "text": "स॒जोष᳚स॒ इन्द्रं॒ मदे᳚ क्षो॒णीः सू॒रिं चि॒द्ये अ᳚नु॒मद᳚न्ति॒ वाजै᳚ः ॥",
          "begin": 8.446,
          "end": 17.68
        }
      ]
    },
    {
      "id": "1.173.8",
      "mandala": 1,
      "sukta": 173,
      "rik": 8,
      "padas": [
        {
          "text": "ए॒वा हि ते॒ शं सव᳚ना समु॒द्र आपो॒ यत्त᳚ आ॒सु मद᳚न्ति दे॒वीः ।",
          "begin": 0.0,
          "end": 8.842
        },
        {
          "text": "विश्वा᳚ ते॒ अनु॒ जोष्या᳚ भू॒द्गौः सू॒रीँश्चि॒द्यदि᳚ धि॒षा वेषि॒ जना᳚न् ॥",
          "begin": 8.842,
          "end": 18.36
        }
      ]
    },
    {
      "id": "1.173.9",
      "mandala": 1,
      "sukta": 173,
      "rik": 9,
      "padas": [
        {
          "text": "असा᳚म॒ यथा᳚ सुष॒खाय᳚ एन स्वभि॒ष्टयो᳚ न॒रां न शंसै᳚ः ।",
          "begin": 0.0,
          "end": 9.34
        },
        {
          "text": "अस॒द्यथा᳚ न॒ इन्द्रो᳚ वन्दने॒ष्ठास्तु॒रो न कर्म॒ नय᳚मान उ॒क्था ॥",
          "begin": 9.34,
          "end": 17.84
        }
      ]
    },
    {
      "id": "1.173.10",
      "mandala": 1,
      "sukta": 173,
      "rik": 10,
      "padas": [
        {
          "text": "विष्प᳚र्धसो न॒रां न शंसै᳚र॒स्माका᳚स॒दिन्द्रो॒ वज्र᳚हस्तः ।",
          "begin": 0.0,
          "end": 7.515
        },
        {
          "text": "मि॒त्रा॒युवो॒ न पूर्प᳚तिं॒ सुशि᳚ष्टौ मध्या॒युव॒ उप᳚ शिक्षन्ति य॒ज्ञैः ॥",
          "begin": 7.515,
          "end": 15.96
        }
      ]
    },
    {
      "id": "1.173.11",
      "mandala": 1,
      "sukta": 173,
      "rik": 11,
      "padas": [
        {
          "text": "य॒ज्ञो हि ष्मेन्द्रं॒ कश्चि᳚दृ॒न्धञ्जु᳚हुरा॒णश्चि॒न्मन᳚सा परि॒यन् ।",
          "begin": 0.0,
          "end": 8.272
        },
        {
          "text": "ती॒र्थे नाच्छा᳚ तातृषा॒णमोको᳚ दी॒र्घो न सि॒ध्रमा कृ᳚णो॒त्यध्वा᳚ ॥",
          "begin": 8.272,
          "end": 17.52
        }
      ]
    },
    {
      "id": "1.173.12",
      "mandala": 1,
      "sukta": 173,
      "rik": 12,
      "padas": [
        {
          "text": "मो षू ण᳚ इ॒न्द्रात्र᳚ पृ॒त्सु दे॒वैरस्ति॒ हि ष्मा᳚ ते शुष्मिन्नव॒याः ।",
          "begin": 0.0,
          "end": 9.105
        },
        {
          "text": "म॒हश्चि॒द्यस्य᳚ मी॒ळ्हुषो᳚ य॒व्या ह॒विष्म᳚तो म॒रुतो॒ वन्द᳚ते॒ गीः ॥",
          "begin": 9.105,
          "end": 16.72
        }
      ]
    },
    {
      "id": "1.173.13",
      "mandala": 1,
      "sukta": 173,
      "rik": 13,
      "padas": [
        {
          "text": "ए॒ष स्तोम᳚ इन्द्र॒ तुभ्य᳚म॒स्मे ए॒तेन᳚ गा॒तुं ह᳚रिवो विदो नः ।",
          "begin": 0.0,
          "end": 12.741
        },
        {
          "text": "आ नो᳚ ववृत्याः सुवि॒ताय᳚ देव वि॒द्यामे॒षं वृ॒जनं᳚ जी॒रदा᳚नुम् ॥",
          "begin": 12.741,
          "end": 21.36
        }
      ]
    }
  ]
}