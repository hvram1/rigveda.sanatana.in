{
  "mandala": 1,
  "sukta": 139,
  "verses": [
    {
      "id": "1.139.1",
      "mandala": 1,
      "sukta": 139,
      "rik": 1,
      "padas": [
        {
          "text": "अस्तु॒ श्रौष᳚ट् पु॒रो अ॒ग्निं धि॒या द᳚ध॒ आ नु तच्छर्धो᳚ दि॒व्यं वृ᳚णीमह इन्द्रवा॒यू वृ᳚णीमहे ।",
          "begin": 0.0,
          "end": 11.585
        },
        {
          "text": "यद्ध᳚ क्रा॒णा वि॒वस्व᳚ति॒ नाभा᳚ सं॒दायि॒ नव्य᳚सी ।",
          "begin": 11.585,
          "end": 19.842
        },
        {
          "text": "अध॒ प्र सू न॒ उप᳚ यन्तु धी॒तयो᳚ दे॒वाँ अच्छा॒ न धी॒तयः᳚ ॥",
          "begin": 19.842,
          "end": 26.8
        }
      ]
    },
    {
      "id": "1.139.2",
      "mandala": 1,
      "sukta": 139,
      "rik": 2,
      "padas": [
        {
          "text": "यद्ध॒ त्यन्मि᳚त्रावरुणावृ॒तादध्या᳚द॒दाथे॒ अनृ᳚तं॒ स्वेन᳚ म॒न्युना॒ दक्ष᳚स्य॒ स्वेन᳚ म॒न्युना᳚ ।",
          "begin": 0.0,
          "end": 11.827
        },
        {
          "text": "यु॒वोरि॒त्थाधि॒ सद्म॒स्वप᳚श्याम हिर॒ण्यय᳚म् ।",
          "begin": 11.827,
          "end": 17.943
        },
        {
          "text": "धी॒भिश्च॒न मन᳚सा॒ स्वेभि᳚र॒क्षभि॒ः सोम᳚स्य॒ स्वेभि᳚र॒क्षभि᳚ः ॥",
          "begin": 17.943,
          "end": 24.84
        }
      ]
    },
    {
      "id": "1.139.3",
      "mandala": 1,
      "sukta": 139,
      "rik": 3,
      "padas": [
        {
          "text": "यु॒वां स्तोमे᳚भिर्देव॒यन्तो᳚ अश्विनाश्रा॒वय᳚न्त इव॒ श्लोक᳚मा॒यवो᳚ यु॒वां ह॒व्याभ्या॒३॒᳚यवः᳚ ।",
          "begin": 0.0,
          "end": 15.927
        },
        {
          "text": "यु॒वोर्विश्वा॒ अधि॒ श्रिय॒ः पृक्ष᳚श्च विश्ववेदसा ।",
          "begin": 15.927,
          "end": 21.669
        },
        {
          "text": "प्रु॒षा॒यन्ते᳚ वां प॒वयो᳚ हिर॒ण्यये॒ रथे᳚ दस्रा हिर॒ण्यये᳚ ॥",
          "begin": 21.669,
          "end": 31.48
        }
      ]
    },
    {
      "id": "1.139.4",
      "mandala": 1,
      "sukta": 139,
      "rik": 4,
      "padas": [
        {
          "text": "अचे᳚ति दस्रा॒ व्यु१॒᳚ नाक᳚मृण्वथो यु॒ञ्जते᳚ वां रथ॒युजो॒ दिवि᳚ष्टिष्वध्व॒स्मानो॒ दिवि᳚ष्टिषु ।",
          "begin": 0.0,
          "end": 9.766
        },
        {
          "text": "अधि᳚ वां॒ स्थाम᳚ व॒न्धुरे॒ रथे᳚ दस्रा हिर॒ण्यये᳚ ।",
          "begin": 9.766,
          "end": 18.785
        },
        {
          "text": "प॒थेव॒ यन्ता᳚वनु॒शास᳚ता॒ रजो॑ञ्ज᳚सा॒ शास᳚ता॒ रजः᳚ ॥",
          "begin": 18.785,
          "end": 26.64
        }
      ]
    },
    {
      "id": "1.139.5",
      "mandala": 1,
      "sukta": 139,
      "rik": 5,
      "padas": [
        {
          "text": "शची᳚भिर्नः शचीवसू॒ दिवा॒ नक्तं᳚ दशस्यतम् ।",
          "begin": 0.0,
          "end": 4.763
        },
        {
          "text": "मा वां᳚ रा॒तिरुप᳚ दस॒त्कदा᳚ च॒नास्मद्रा॒तिः कदा᳚ च॒न ॥",
          "begin": 4.763,
          "end": 15.72
        }
      ]
    },
    {
      "id": "1.139.6",
      "mandala": 1,
      "sukta": 139,
      "rik": 6,
      "padas": [
        {
          "text": "वृष᳚न्निन्द्र वृष॒पाणा᳚स॒ इन्द᳚व इ॒मे सु॒ता अद्रि᳚षुतास उ॒द्भिद॒स्तुभ्यं᳚ सु॒तास᳚ उ॒द्भिदः᳚ ।",
          "begin": 0.0,
          "end": 12.567
        },
        {
          "text": "ते त्वा᳚ मन्दन्तु दा॒वने᳚ म॒हे चि॒त्राय॒ राध᳚से ।",
          "begin": 12.567,
          "end": 19.694
        },
        {
          "text": "गी॒र्भिर्गि᳚र्वाह॒ः स्तव᳚मान॒ आ ग᳚हि सुमृळी॒को न॒ आ ग᳚हि ॥",
          "begin": 19.694,
          "end": 26.68
        }
      ]
    },
    {
      "id": "1.139.7",
      "mandala": 1,
      "sukta": 139,
      "rik": 7,
      "padas": [
        {
          "text": "ओ षू णो᳚ अग्ने शृणुहि॒ त्वमी᳚ळि॒तो दे॒वेभ्यो᳚ ब्रवसि य॒ज्ञिये᳚भ्यो॒ राज᳚भ्यो य॒ज्ञिये᳚भ्यः ।",
          "begin": 0.0,
          "end": 10.529
        },
        {
          "text": "यद्ध॒ त्यामङ्गि᳚रोभ्यो धे॒नुं दे᳚वा॒ अद᳚त्तन ।",
          "begin": 10.529,
          "end": 15.561
        },
        {
          "text": "वि तां दु᳚ह्रे अर्य॒मा क॒र्तरी॒ सचाँ᳚ ए॒ष तां वे᳚द मे॒ सचा᳚ ॥",
          "begin": 15.561,
          "end": 29.36
        }
      ]
    },
    {
      "id": "1.139.8",
      "mandala": 1,
      "sukta": 139,
      "rik": 8,
      "padas": [
        {
          "text": "मो षु वो᳚ अ॒स्मद॒भि तानि॒ पौंस्या॒ सना᳚ भूवन्द्यु॒म्नानि॒ मोत जा᳚रिषुर॒स्मत्पु॒रोत जा᳚रिषुः ।",
          "begin": 0.0,
          "end": 12.773
        },
        {
          "text": "यद्व᳚श्चि॒त्रं यु॒गेयु᳚गे॒ नव्यं॒ घोषा॒दम᳚र्त्यम् ।",
          "begin": 12.773,
          "end": 19.112
        },
        {
          "text": "अ॒स्मासु॒ तन्म᳚रुतो॒ यच्च᳚ दु॒ष्टरं᳚ दिधृ॒ता यच्च᳚ दु॒ष्टर᳚म् ॥",
          "begin": 19.112,
          "end": 26.28
        }
      ]
    },
    {
      "id": "1.139.9",
      "mandala": 1,
      "sukta": 139,
      "rik": 9,
      "padas": [
        {
          "text": "द॒ध्यङ्ह᳚ मे ज॒नुषं॒ पूर्वो॒ अङ्गि᳚राः प्रि॒यमे᳚ध॒ः कण्वो॒ अत्रि॒र्मनु᳚र्विदु॒स्ते मे॒ पूर्वे॒ मनु᳚र्विदुः ।",
          "begin": 0.0,
          "end": 14.82
        },
        {
          "text": "तेषां᳚ दे॒वेष्वाय᳚तिर॒स्माकं॒ तेषु॒ नाभ᳚यः ।",
          "begin": 14.82,
          "end": 21.496
        },
        {
          "text": "तेषां᳚ प॒देन॒ मह्या न᳚मे गि॒रेन्द्रा॒ग्नी आ न᳚मे गि॒रा ॥",
          "begin": 21.496,
          "end": 29.48
        }
      ]
    },
    {
      "id": "1.139.10",
      "mandala": 1,
      "sukta": 139,
      "rik": 10,
      "padas": [
        {
          "text": "होता᳚ यक्षद्व॒निनो᳚ वन्त॒ वार्यं॒ बृह॒स्पति᳚र्यजति वे॒न उ॒क्षभि᳚ः पुरु॒वारे᳚भिरु॒क्षभि᳚ः ।",
          "begin": 0.0,
          "end": 12.151
        },
        {
          "text": "ज॒गृ॒भ्मा दू॒रआ᳚दिशं॒ श्लोक॒मद्रे॒रध॒ त्मना᳚ ।",
          "begin": 12.151,
          "end": 19.111
        },
        {
          "text": "अधा᳚रयदर॒रिन्दा᳚नि सु॒क्रतु᳚ः पु॒रू सद्मा᳚नि सु॒क्रतु᳚ः ॥",
          "begin": 19.111,
          "end": 26.88
        }
      ]
    },
    {
      "id": "1.139.11",
      "mandala": 1,
      "sukta": 139,
      "rik": 11,
      "padas": [
        {
          "text": "ये दे᳚वासो दि॒व्येका᳚दश॒ स्थ पृ᳚थि॒व्यामध्येका᳚दश॒ स्थ ।",
          "begin": 0.0,
          "end": 8.371
        },
        {
          "text": "अ॒प्सु॒क्षितो᳚ महि॒नैका᳚दश॒ स्थ ते दे᳚वासो य॒ज्ञमि॒मं जु᳚षध्वम् ॥",
          "begin": 8.371,
          "end": 18.88
        }
      ]
    }
  ]
}