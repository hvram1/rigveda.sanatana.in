{
  "mandala": 1,
  "sukta": 114,
  "verses": [
    {
      "id": "1.114.1",
      "mandala": 1,
      "sukta": 114,
      "rik": 1,
      "padas": [
        {
          "text": "इ॒मा रु॒द्राय᳚ त॒वसे᳚ कप॒र्दिने᳚ क्ष॒यद्वी᳚राय॒ प्र भ᳚रामहे म॒तीः ।",
          "begin": 0.0,
          "end": 11.364
        },
        {
          "text": "यथा॒ शमस᳚द्द्वि॒पदे॒ चतु᳚ष्पदे॒ विश्वं᳚ पु॒ष्टं ग्रामे᳚ अ॒स्मिन्न᳚नातु॒रम् ॥",
          "begin": 11.364,
          "end": 21.52
        }
      ]
    },
    {
      "id": "1.114.2",
      "mandala": 1,
      "sukta": 114,
      "rik": 2,
      "padas": [
        {
          "text": "मृ॒ळा नो᳚ रुद्रो॒त नो॒ मय᳚स्कृधि क्ष॒यद्वी᳚राय॒ नम᳚सा विधेम ते ।",
          "begin": 0.0,
          "end": 10.329
        },
        {
          "text": "यच्छं च॒ योश्च॒ मनु᳚राये॒जे पि॒ता तद᳚श्याम॒ तव᳚ रुद्र॒ प्रणी᳚तिषु ॥",
          "begin": 10.329,
          "end": 19.36
        }
      ]
    },
    {
      "id": "1.114.3",
      "mandala": 1,
      "sukta": 114,
      "rik": 3,
      "padas": [
        {
          "text": "अ॒श्याम᳚ ते सुम॒तिं दे᳚वय॒ज्यया᳚ क्ष॒यद्वी᳚रस्य॒ तव᳚ रुद्र मीढ्वः ।",
          "begin": 0.0,
          "end": 11.142
        },
        {
          "text": "सु॒म्ना॒यन्निद्विशो᳚ अ॒स्माक॒मा च॒रारि᳚ष्टवीरा जुहवाम ते ह॒विः ॥",
          "begin": 11.142,
          "end": 20.4
        }
      ]
    },
    {
      "id": "1.114.4",
      "mandala": 1,
      "sukta": 114,
      "rik": 4,
      "padas": [
        {
          "text": "त्वे॒षं व॒यं रु॒द्रं य᳚ज्ञ॒साधं᳚ व॒ङ्कुं क॒विमव᳚से॒ नि ह्व᳚यामहे ।",
          "begin": 0.0,
          "end": 8.158
        },
        {
          "text": "आ॒रे अ॒स्मद्दैव्यं॒ हेळो᳚ अस्यतु सुम॒तिमिद्व॒यम॒स्या वृ᳚णीमहे ॥",
          "begin": 8.158,
          "end": 19.28
        }
      ]
    },
    {
      "id": "1.114.5",
      "mandala": 1,
      "sukta": 114,
      "rik": 5,
      "padas": [
        {
          "text": "दि॒वो व᳚रा॒हम᳚रु॒षं क᳚प॒र्दिनं᳚ त्वे॒षं रू॒पं नम᳚सा॒ नि ह्व᳚यामहे ।",
          "begin": 0.0,
          "end": 10.145
        },
        {
          "text": "हस्ते॒ बिभ्र᳚द्भेष॒जा वार्या᳚णि॒ शर्म॒ वर्म᳚ च्छ॒र्दिर॒स्मभ्यं᳚ यंसत् ॥",
          "begin": 10.145,
          "end": 20.16
        }
      ]
    },
    {
      "id": "1.114.6",
      "mandala": 1,
      "sukta": 114,
      "rik": 6,
      "padas": [
        {
          "text": "इ॒दं पि॒त्रे म॒रुता᳚मुच्यते॒ वचः᳚ स्वा॒दोः स्वादी᳚यो रु॒द्राय॒ वर्ध᳚नम् ।",
          "begin": 0.0,
          "end": 11.229
        },
        {
          "text": "रास्वा᳚ च नो अमृत मर्त॒भोज᳚नं॒ त्मने᳚ तो॒काय॒ तन᳚याय मृळ ॥",
          "begin": 11.229,
          "end": 21.08
        }
      ]
    },
    {
      "id": "1.114.7",
      "mandala": 1,
      "sukta": 114,
      "rik": 7,
      "padas": [
        {
          "text": "मा नो᳚ म॒हान्त᳚मु॒त मा नो᳚ अर्भ॒कं मा न॒ उक्ष᳚न्तमु॒त मा न᳚ उक्षि॒तम् ।",
          "begin": 0.0,
          "end": 11.834
        },
        {
          "text": "मा नो᳚ वधीः पि॒तरं॒ मोत मा॒तरं॒ मा नः᳚ प्रि॒यास्त॒न्वो᳚ रुद्र रीरिषः ॥",
          "begin": 11.834,
          "end": 22.4
        }
      ]
    },
    {
      "id": "1.114.8",
      "mandala": 1,
      "sukta": 114,
      "rik": 8,
      "padas": [
        {
          "text": "मा न᳚स्तो॒के तन᳚ये॒ मा न᳚ आ॒यौ मा नो॒ गोषु॒ मा नो॒ अश्वे᳚षु रीरिषः ।",
          "begin": 0.0,
          "end": 9.584
        },
        {
          "text": "वी॒रान्मा नो᳚ रुद्र भामि॒तो व᳚धीर्ह॒विष्म᳚न्त॒ः सद॒मित्त्वा᳚ हवामहे ॥",
          "begin": 9.584,
          "end": 22.08
        }
      ]
    },
    {
      "id": "1.114.9",
      "mandala": 1,
      "sukta": 114,
      "rik": 9,
      "padas": [
        {
          "text": "उप᳚ ते॒ स्तोमा᳚न्पशु॒पा इ॒वाक᳚रं॒ रास्वा᳚ पितर्मरुतां सु॒म्नम॒स्मे ।",
          "begin": 0.0,
          "end": 11.829
        },
        {
          "text": "भ॒द्रा हि ते᳚ सुम॒तिर्मृ᳚ळ॒यत्त॒माथा᳚ व॒यमव॒ इत्ते᳚ वृणीमहे ॥",
          "begin": 11.829,
          "end": 21.12
        }
      ]
    },
    {
      "id": "1.114.10",
      "mandala": 1,
      "sukta": 114,
      "rik": 10,
      "padas": [
        {
          "text": "आ॒रे ते᳚ गो॒घ्नमु॒त पू᳚रुष॒घ्नं क्षय᳚द्वीर सु॒म्नम॒स्मे ते᳚ अस्तु ।",
          "begin": 0.0,
          "end": 8.505
        },
        {
          "text": "मृ॒ळा च᳚ नो॒ अधि᳚ च ब्रूहि दे॒वाधा᳚ च न॒ः शर्म᳚ यच्छ द्वि॒बर्हा᳚ः ॥",
          "begin": 8.505,
          "end": 20.72
        }
      ]
    },
    {
      "id": "1.114.11",
      "mandala": 1,
      "sukta": 114,
      "rik": 11,
      "padas": [
        {
          "text": "अवो᳚चाम॒ नमो᳚ अस्मा अव॒स्यवः᳚ शृ॒णोतु᳚ नो॒ हवं᳚ रु॒द्रो म॒रुत्वा᳚न् ।",
          "begin": 0.0,
          "end": 9.665
        },
        {
          "text": "तन्नो᳚ मि॒त्रो वरु᳚णो मामहन्ता॒मदि᳚ति॒ः सिन्धु᳚ः पृथि॒वी उ॒त द्यौः ॥",
          "begin": 9.665,
          "end": 23.16
        }
      ]
    }
  ]
}