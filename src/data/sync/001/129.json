{
  "mandala": 1,
  "sukta": 129,
  "verses": [
    {
      "id": "1.129.1",
      "mandala": 1,
      "sukta": 129,
      "rik": 1,
      "padas": [
        {
          "text": "यं त्वं रथ᳚मिन्द्र मे॒धसा᳚तये॑पा॒का सन्त᳚मिषिर प्र॒णय᳚सि॒ प्रान᳚वद्य॒ नय᳚सि ।",
          "begin": 0.0,
          "end": 10.697
        },
        {
          "text": "स॒द्यश्चि॒त्तम॒भिष्ट᳚ये॒ करो॒ वश᳚श्च वा॒जिन᳚म् ।",
          "begin": 10.697,
          "end": 16.918
        },
        {
          "text": "सास्माक᳚मनवद्य तूतुजान वे॒धसा᳚मि॒मां वाचं॒ न वे॒धसा᳚म् ॥",
          "begin": 16.918,
          "end": 25.56
        }
      ]
    },
    {
      "id": "1.129.2",
      "mandala": 1,
      "sukta": 129,
      "rik": 2,
      "padas": [
        {
          "text": "स श्रु᳚धि॒ यः स्मा॒ पृत᳚नासु॒ कासु᳚ चिद्द॒क्षाय्य᳚ इन्द्र॒ भर᳚हूतये॒ नृभि॒रसि॒ प्रतू᳚र्तये॒ नृभि᳚ः ।",
          "begin": 0.0,
          "end": 12.272
        },
        {
          "text": "यः शूरै॒ः स्व१॒᳚ः सनि᳚ता॒ यो विप्रै॒र्वाजं॒ तरु᳚ता ।",
          "begin": 12.272,
          "end": 19.589
        },
        {
          "text": "तमी᳚शा॒नास᳚ इरधन्त वा॒जिनं᳚ पृ॒क्षमत्यं॒ न वा॒जिन᳚म् ॥",
          "begin": 19.589,
          "end": 27.36
        }
      ]
    },
    {
      "id": "1.129.3",
      "mandala": 1,
      "sukta": 129,
      "rik": 3,
      "padas": [
        {
          "text": "द॒स्मो हि ष्मा॒ वृष᳚णं॒ पिन्व᳚सि॒ त्वचं॒ कं चि᳚द्यावीर॒ररुं᳚ शूर॒ मर्त्यं᳚ परिवृ॒णक्षि॒ मर्त्य᳚म् ।",
          "begin": 0.0,
          "end": 11.226
        },
        {
          "text": "इन्द्रो॒त तुभ्यं॒ तद्दि॒वे तद्रु॒द्राय॒ स्वय᳚शसे ।",
          "begin": 11.226,
          "end": 17.135
        },
        {
          "text": "मि॒त्राय᳚ वोचं॒ वरु᳚णाय स॒प्रथः᳚ सुमृळी॒काय᳚ स॒प्रथः᳚ ॥",
          "begin": 17.135,
          "end": 24.6
        }
      ]
    },
    {
      "id": "1.129.4",
      "mandala": 1,
      "sukta": 129,
      "rik": 4,
      "padas": [
        {
          "text": "अ॒स्माकं᳚ व॒ इन्द्र᳚मुश्मसी॒ष्टये॒ सखा᳚यं वि॒श्वायुं᳚ प्रा॒सहं॒ युजं॒ वाजे᳚षु प्रा॒सहं॒ युज᳚म् ।",
          "begin": 0.0,
          "end": 10.866
        },
        {
          "text": "अ॒स्माकं॒ ब्रह्मो॒तये॑वा᳚ पृ॒त्सुषु॒ कासु᳚ चित् ।",
          "begin": 10.866,
          "end": 16.423
        },
        {
          "text": "न॒हि त्वा॒ शत्रु॒ः स्तर᳚ते स्तृ॒णोषि॒ यं विश्वं॒ शत्रुं᳚ स्तृ॒णोषि॒ यम् ॥",
          "begin": 16.423,
          "end": 26.72
        }
      ]
    },
    {
      "id": "1.129.5",
      "mandala": 1,
      "sukta": 129,
      "rik": 5,
      "padas": [
        {
          "text": "नि षू न॒माति᳚मतिं॒ कय᳚स्य चि॒त्तेजि᳚ष्ठाभिर॒रणि᳚भि॒र्नोतिभि᳚रु॒ग्राभि᳚रुग्रो॒तिभि᳚ः ।",
          "begin": 0.0,
          "end": 10.383
        },
        {
          "text": "नेषि᳚ णो॒ यथा᳚ पु॒राने॒नाः शू᳚र॒ मन्य᳚से ।",
          "begin": 10.383,
          "end": 16.378
        },
        {
          "text": "विश्वा᳚नि पू॒रोरप᳚ पर्षि॒ वह्नि᳚रा॒सा वह्नि᳚र्नो॒ अच्छ᳚ ॥",
          "begin": 16.378,
          "end": 24.0
        }
      ]
    },
    {
      "id": "1.129.6",
      "mandala": 1,
      "sukta": 129,
      "rik": 6,
      "padas": [
        {
          "text": "प्र तद्वो᳚चेयं॒ भव्या॒येन्द᳚वे॒ हव्यो॒ न य इ॒षवा॒न्मन्म॒ रेज᳚ति रक्षो॒हा मन्म॒ रेज᳚ति ।",
          "begin": 0.0,
          "end": 11.407
        },
        {
          "text": "स्व॒यं सो अ॒स्मदा नि॒दो व॒धैर᳚जेत दुर्म॒तिम् ।",
          "begin": 11.407,
          "end": 17.584
        },
        {
          "text": "अव᳚ स्रवेद॒घशं᳚सो॑वत॒रमव᳚ क्षु॒द्रमि᳚व स्रवेत् ॥",
          "begin": 17.584,
          "end": 23.8
        }
      ]
    },
    {
      "id": "1.129.7",
      "mandala": 1,
      "sukta": 129,
      "rik": 7,
      "padas": [
        {
          "text": "व॒नेम॒ तद्धोत्र᳚या चि॒तन्त्या᳚ व॒नेम᳚ र॒यिं र᳚यिवः सु॒वीर्यं᳚ र॒ण्वं सन्तं᳚ सु॒वीर्य᳚म् ।",
          "begin": 0.0,
          "end": 12.408
        },
        {
          "text": "दु॒र्मन्मा᳚नं सु॒मन्तु᳚भि॒रेमि॒षा पृ᳚चीमहि ।",
          "begin": 12.408,
          "end": 19.166
        },
        {
          "text": "आ स॒त्याभि॒रिन्द्रं᳚ द्यु॒म्नहू᳚तिभि॒र्यज᳚त्रं द्यु॒म्नहू᳚तिभिः ॥",
          "begin": 19.166,
          "end": 26.52
        }
      ]
    },
    {
      "id": "1.129.8",
      "mandala": 1,
      "sukta": 129,
      "rik": 8,
      "padas": [
        {
          "text": "प्रप्रा᳚ वो अ॒स्मे स्वय᳚शोभिरू॒ती प᳚रिव॒र्ग इन्द्रो᳚ दुर्मती॒नां दरी᳚मन्दुर्मती॒नाम् ।",
          "begin": 0.0,
          "end": 12.534
        },
        {
          "text": "स्व॒यं सा रि᳚ष॒यध्यै॒ या न᳚ उपे॒षे अ॒त्रैः ।",
          "begin": 12.534,
          "end": 18.728
        },
        {
          "text": "ह॒तेम᳚स॒न्न व᳚क्षति क्षि॒प्ता जू॒र्णिर्न व᳚क्षति ॥",
          "begin": 18.728,
          "end": 24.36
        }
      ]
    },
    {
      "id": "1.129.9",
      "mandala": 1,
      "sukta": 129,
      "rik": 9,
      "padas": [
        {
          "text": "त्वं न᳚ इन्द्र रा॒या परी᳚णसा या॒हि प॒थाँ अ᳚ने॒हसा᳚ पु॒रो या᳚ह्यर॒क्षसा᳚ ।",
          "begin": 0.0,
          "end": 10.944
        },
        {
          "text": "सच᳚स्व नः परा॒क आ सच᳚स्वास्तमी॒क आ ।",
          "begin": 10.944,
          "end": 16.825
        },
        {
          "text": "पा॒हि नो᳚ दू॒रादा॒राद॒भिष्टि᳚भि॒ः सदा᳚ पाह्य॒भिष्टि᳚भिः ॥",
          "begin": 16.825,
          "end": 24.92
        }
      ]
    },
    {
      "id": "1.129.10",
      "mandala": 1,
      "sukta": 129,
      "rik": 10,
      "padas": [
        {
          "text": "त्वं न᳚ इन्द्र रा॒या तरू᳚षसो॒ग्रं चि᳚त्त्वा महि॒मा स᳚क्ष॒दव᳚से म॒हे मि॒त्रं नाव᳚से ।",
          "begin": 0.0,
          "end": 10.913
        },
        {
          "text": "ओजि᳚ष्ठ॒ त्रात॒रवि᳚ता॒ रथं॒ कं चि᳚दमर्त्य ।",
          "begin": 10.913,
          "end": 16.121
        },
        {
          "text": "अ॒न्यम॒स्मद्रि᳚रिषे॒ः कं चि᳚दद्रिवो॒ रिरि᳚क्षन्तं चिदद्रिवः ॥",
          "begin": 16.121,
          "end": 23.04
        }
      ]
    },
    {
      "id": "1.129.11",
      "mandala": 1,
      "sukta": 129,
      "rik": 11,
      "padas": [
        {
          "text": "पा॒हि न᳚ इन्द्र सुष्टुत स्रि॒धो᳚॑वया॒ता सद॒मिद्दु᳚र्मती॒नां दे॒वः सन्दु᳚र्मती॒नाम् ।",
          "begin": 0.0,
          "end": 11.656
        },
        {
          "text": "ह॒न्ता पा॒पस्य᳚ र॒क्षस᳚स्त्रा॒ता विप्र᳚स्य॒ माव᳚तः ।",
          "begin": 11.656,
          "end": 18.173
        },
        {
          "text": "अधा॒ हि त्वा᳚ जनि॒ता जीज᳚नद्वसो रक्षो॒हणं᳚ त्वा॒ जीज᳚नद्वसो ॥",
          "begin": 18.173,
          "end": 27.48
        }
      ]
    }
  ]
}