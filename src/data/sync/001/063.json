{
  "mandala": 1,
  "sukta": 63,
  "verses": [
    {
      "id": "1.63.1",
      "mandala": 1,
      "sukta": 63,
      "rik": 1,
      "padas": [
        {
          "text": "त्वं म॒हाँ इ᳚न्द्र॒ यो ह॒ शुष्मै॒र्द्यावा᳚ जज्ञा॒नः पृ᳚थि॒वी अमे᳚ धाः ।",
          "begin": 0.0,
          "end": 11.156
        },
        {
          "text": "यद्ध᳚ ते॒ विश्वा᳚ गि॒रय᳚श्चि॒दभ्वा᳚ भि॒या दृ॒ळ्हासः᳚ कि॒रणा॒ नैज᳚न् ॥",
          "begin": 11.156,
          "end": 20.28
        }
      ]
    },
    {
      "id": "1.63.2",
      "mandala": 1,
      "sukta": 63,
      "rik": 2,
      "padas": [
        {
          "text": "आ यद्धरी᳚ इन्द्र॒ विव्र᳚ता॒ वेरा ते॒ वज्रं᳚ जरि॒ता बा॒ह्वोर्धा᳚त् ।",
          "begin": 0.0,
          "end": 10.884
        },
        {
          "text": "येना᳚विहर्यतक्रतो अ॒मित्रा॒न्पुर᳚ इ॒ष्णासि᳚ पुरुहूत पू॒र्वीः ॥",
          "begin": 10.884,
          "end": 19.92
        }
      ]
    },
    {
      "id": "1.63.3",
      "mandala": 1,
      "sukta": 63,
      "rik": 3,
      "padas": [
        {
          "text": "त्वं स॒त्य इ᳚न्द्र धृ॒ष्णुरे॒तान्त्वमृ᳚भु॒क्षा नर्य॒स्त्वं षाट् ।",
          "begin": 0.0,
          "end": 8.717
        },
        {
          "text": "त्वं शुष्णं᳚ वृ॒जने᳚ पृ॒क्ष आ॒णौ यूने॒ कुत्सा᳚य द्यु॒मते॒ सचा᳚हन् ॥",
          "begin": 8.717,
          "end": 18.36
        }
      ]
    },
    {
      "id": "1.63.4",
      "mandala": 1,
      "sukta": 63,
      "rik": 4,
      "padas": [
        {
          "text": "त्वं ह॒ त्यदि᳚न्द्र चोदी॒ः सखा᳚ वृ॒त्रं यद्व᳚ज्रिन्वृषकर्मन्नु॒भ्नाः ।",
          "begin": 0.0,
          "end": 9.8
        },
        {
          "text": "यद्ध᳚ शूर वृषमणः परा॒चैर्वि दस्यूँ॒र्योना॒वकृ᳚तो वृथा॒षाट् ॥",
          "begin": 9.8,
          "end": 18.04
        }
      ]
    },
    {
      "id": "1.63.5",
      "mandala": 1,
      "sukta": 63,
      "rik": 5,
      "padas": [
        {
          "text": "त्वं ह॒ त्यदि॒न्द्रारि᳚षण्यन्दृ॒ळ्हस्य᳚ चि॒न्मर्ता᳚ना॒मजु᳚ष्टौ ।",
          "begin": 0.0,
          "end": 8.186
        },
        {
          "text": "व्य१॒᳚स्मदा काष्ठा॒ अर्व᳚ते वर्घ॒नेव᳚ वज्रिञ्छ्नथिह्य॒मित्रा᳚न् ॥",
          "begin": 8.186,
          "end": 17.48
        }
      ]
    },
    {
      "id": "1.63.6",
      "mandala": 1,
      "sukta": 63,
      "rik": 6,
      "padas": [
        {
          "text": "त्वां ह॒ त्यदि॒न्द्रार्ण᳚सातौ॒ स्व᳚र्मीळ्हे॒ नर᳚ आ॒जा ह᳚वन्ते ।",
          "begin": 0.0,
          "end": 9.604
        },
        {
          "text": "तव᳚ स्वधाव इ॒यमा स᳚म॒र्य ऊ॒तिर्वाजे᳚ष्वत॒साय्या᳚ भूत् ॥",
          "begin": 9.604,
          "end": 17.88
        }
      ]
    },
    {
      "id": "1.63.7",
      "mandala": 1,
      "sukta": 63,
      "rik": 7,
      "padas": [
        {
          "text": "त्वं ह॒ त्यदि᳚न्द्र स॒प्त युध्य॒न्पुरो᳚ वज्रिन्पुरु॒कुत्सा᳚य दर्दः ।",
          "begin": 0.0,
          "end": 9.319
        },
        {
          "text": "ब॒र्हिर्न यत्सु॒दासे॒ वृथा॒ वर्गं॒हो रा᳚ज॒न्वरि᳚वः पू॒रवे᳚ कः ॥",
          "begin": 9.319,
          "end": 17.84
        }
      ]
    },
    {
      "id": "1.63.8",
      "mandala": 1,
      "sukta": 63,
      "rik": 8,
      "padas": [
        {
          "text": "त्वं त्यां न᳚ इन्द्र देव चि॒त्रामिष॒मापो॒ न पी᳚पय॒ः परि᳚ज्मन् ।",
          "begin": 0.0,
          "end": 8.507
        },
        {
          "text": "यया᳚ शूर॒ प्रत्य॒स्मभ्यं॒ यंसि॒ त्मन॒मूर्जं॒ न वि॒श्वध॒ क्षर᳚ध्यै ॥",
          "begin": 8.507,
          "end": 16.84
        }
      ]
    },
    {
      "id": "1.63.9",
      "mandala": 1,
      "sukta": 63,
      "rik": 9,
      "padas": [
        {
          "text": "अका᳚रि त इन्द्र॒ गोत᳚मेभि॒र्ब्रह्मा॒ण्योक्ता॒ नम᳚सा॒ हरि᳚भ्याम् ।",
          "begin": 0.0,
          "end": 9.469
        },
        {
          "text": "सु॒पेश᳚सं॒ वाज॒मा भ᳚रा नः प्रा॒तर्म॒क्षू धि॒याव᳚सुर्जगम्यात् ॥",
          "begin": 9.469,
          "end": 19.04
        }
      ]
    }
  ]
}