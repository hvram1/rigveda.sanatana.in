{
  "mandala": 1,
  "sukta": 59,
  "verses": [
    {
      "id": "1.59.1",
      "mandala": 1,
      "sukta": 59,
      "rik": 1,
      "padas": [
        {
          "text": "व॒या इद᳚ग्ने अ॒ग्नय᳚स्ते अ॒न्ये त्वे विश्वे᳚ अ॒मृता᳚ मादयन्ते ।",
          "begin": 0.0,
          "end": 8.644
        },
        {
          "text": "वैश्वा᳚नर॒ नाभि᳚रसि क्षिती॒नां स्थूणे᳚व॒ जनाँ᳚ उप॒मिद्य᳚यन्थ ॥",
          "begin": 8.644,
          "end": 22.96
        }
      ]
    },
    {
      "id": "1.59.2",
      "mandala": 1,
      "sukta": 59,
      "rik": 2,
      "padas": [
        {
          "text": "मू॒र्धा दि॒वो नाभि᳚र॒ग्निः पृ᳚थि॒व्या अथा᳚भवदर॒ती रोद᳚स्योः ।",
          "begin": 0.0,
          "end": 10.713
        },
        {
          "text": "तं त्वा᳚ दे॒वासो᳚॑जनयन्त दे॒वं वैश्वा᳚नर॒ ज्योति॒रिदार्या᳚य ॥",
          "begin": 10.713,
          "end": 21.52
        }
      ]
    },
    {
      "id": "1.59.3",
      "mandala": 1,
      "sukta": 59,
      "rik": 3,
      "padas": [
        {
          "text": "आ सूर्ये॒ न र॒श्मयो᳚ ध्रु॒वासो᳚ वैश्वान॒रे द᳚धिरे॒॑ग्ना वसू᳚नि ।",
          "begin": 0.0,
          "end": 11.732
        },
        {
          "text": "या पर्व᳚ते॒ष्वोष᳚धीष्व॒प्सु या मानु᳚षे॒ष्वसि॒ तस्य॒ राजा᳚ ॥",
          "begin": 11.732,
          "end": 20.68
        }
      ]
    },
    {
      "id": "1.59.4",
      "mandala": 1,
      "sukta": 59,
      "rik": 4,
      "padas": [
        {
          "text": "बृ॒ह॒ती इ᳚व सू॒नवे॒ रोद᳚सी॒ गिरो॒ होता᳚ मनु॒ष्यो॒३॒᳚ न दक्ष᳚ः ।",
          "begin": 0.0,
          "end": 6.53
        },
        {
          "text": "स्व᳚र्वते स॒त्यशु᳚ष्माय पू॒र्वीर्वै᳚श्वान॒राय॒ नृत᳚माय य॒ह्वीः ॥",
          "begin": 6.53,
          "end": 22.48
        }
      ]
    },
    {
      "id": "1.59.5",
      "mandala": 1,
      "sukta": 59,
      "rik": 5,
      "padas": [
        {
          "text": "दि॒वश्चि᳚त्ते बृह॒तो जा᳚तवेदो॒ वैश्वा᳚नर॒ प्र रि᳚रिचे महि॒त्वम् ।",
          "begin": 0.0,
          "end": 10.57
        },
        {
          "text": "राजा᳚ कृष्टी॒नाम᳚सि॒ मानु᳚षीणां यु॒धा दे॒वेभ्यो॒ वरि᳚वश्चकर्थ ॥",
          "begin": 10.57,
          "end": 20.92
        }
      ]
    },
    {
      "id": "1.59.6",
      "mandala": 1,
      "sukta": 59,
      "rik": 6,
      "padas": [
        {
          "text": "प्र नू म᳚हि॒त्वं वृ᳚ष॒भस्य᳚ वोचं॒ यं पू॒रवो᳚ वृत्र॒हणं॒ सच᳚न्ते ।",
          "begin": 0.0,
          "end": 10.604
        },
        {
          "text": "वै॒श्वा॒न॒रो दस्यु᳚म॒ग्निर्ज᳚घ॒न्वाँ अधू᳚नो॒त्काष्ठा॒ अव॒ शम्ब᳚रं भेत् ॥",
          "begin": 10.604,
          "end": 21.92
        }
      ]
    },
    {
      "id": "1.59.7",
      "mandala": 1,
      "sukta": 59,
      "rik": 7,
      "padas": [
        {
          "text": "वै॒श्वा॒न॒रो म᳚हि॒म्ना वि॒श्वकृ᳚ष्टिर्भ॒रद्वा᳚जेषु यज॒तो वि॒भावा᳚ ।",
          "begin": 0.0,
          "end": 10.775
        },
        {
          "text": "शा॒त॒व॒ने॒ये श॒तिनी᳚भिर॒ग्निः पु᳚रुणी॒थे ज᳚रते सू॒नृता᳚वान् ॥",
          "begin": 10.775,
          "end": 21.92
        }
      ]
    }
  ]
}