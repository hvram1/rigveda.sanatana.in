{
  "mandala": 1,
  "sukta": 100,
  "verses": [
    {
      "id": "1.100.1",
      "mandala": 1,
      "sukta": 100,
      "rik": 1,
      "padas": [
        {
          "text": "स यो वृषा॒ वृष्ण्ये᳚भि॒ः समो᳚का म॒हो दि॒वः पृ᳚थि॒व्याश्च᳚ स॒म्राट् ।",
          "begin": 0.0,
          "end": 9.952
        },
        {
          "text": "स॒ती॒नस᳚त्वा॒ हव्यो॒ भरे᳚षु म॒रुत्वा᳚न्नो भव॒त्विन्द्र᳚ ऊ॒ती ॥",
          "begin": 9.952,
          "end": 17.92
        }
      ]
    },
    {
      "id": "1.100.2",
      "mandala": 1,
      "sukta": 100,
      "rik": 2,
      "padas": [
        {
          "text": "यस्याना᳚प्त॒ः सूर्य᳚स्येव॒ यामो॒ भरे᳚भरे वृत्र॒हा शुष्मो॒ अस्ति᳚ ।",
          "begin": 0.0,
          "end": 9.565
        },
        {
          "text": "वृष᳚न्तम॒ः सखि᳚भि॒ः स्वेभि॒रेवै᳚र्म॒रुत्वा᳚न्नो भव॒त्विन्द्र᳚ ऊ॒ती ॥",
          "begin": 9.565,
          "end": 18.68
        }
      ]
    },
    {
      "id": "1.100.3",
      "mandala": 1,
      "sukta": 100,
      "rik": 3,
      "padas": [
        {
          "text": "दि॒वो न यस्य॒ रेत᳚सो॒ दुघा᳚ना॒ः पन्था᳚सो॒ यन्ति॒ शव॒साप᳚रीताः ।",
          "begin": 0.0,
          "end": 9.379
        },
        {
          "text": "त॒रद्द्वे᳚षाः सास॒हिः पौंस्ये᳚भिर्म॒रुत्वा᳚न्नो भव॒त्विन्द्र᳚ ऊ॒ती ॥",
          "begin": 9.379,
          "end": 18.88
        }
      ]
    },
    {
      "id": "1.100.4",
      "mandala": 1,
      "sukta": 100,
      "rik": 4,
      "padas": [
        {
          "text": "सो अङ्गि᳚रोभि॒रङ्गि᳚रस्तमो भू॒द्वृषा॒ वृष᳚भि॒ः सखि᳚भि॒ः सखा॒ सन् ।",
          "begin": 0.0,
          "end": 9.316
        },
        {
          "text": "ऋ॒ग्मिभि᳚रृ॒ग्मी गा॒तुभि॒र्ज्येष्ठो᳚ म॒रुत्वा᳚न्नो भव॒त्विन्द्र᳚ ऊ॒ती ॥",
          "begin": 9.316,
          "end": 16.64
        }
      ]
    },
    {
      "id": "1.100.5",
      "mandala": 1,
      "sukta": 100,
      "rik": 5,
      "padas": [
        {
          "text": "स सू॒नुभि॒र्न रु॒द्रेभि॒रृभ्वा᳚ नृ॒षाह्ये᳚ सास॒ह्वाँ अ॒मित्रा᳚न् ।",
          "begin": 0.0,
          "end": 9.694
        },
        {
          "text": "सनी᳚ळेभिः श्रव॒स्या᳚नि॒ तूर्व᳚न्म॒रुत्वा᳚न्नो भव॒त्विन्द्र᳚ ऊ॒ती ॥",
          "begin": 9.694,
          "end": 18.72
        }
      ]
    },
    {
      "id": "1.100.6",
      "mandala": 1,
      "sukta": 100,
      "rik": 6,
      "padas": [
        {
          "text": "स म᳚न्यु॒मीः स॒मद᳚नस्य क॒र्तास्माके᳚भि॒र्नृभि॒ः सूर्यं᳚ सनत् ।",
          "begin": 0.0,
          "end": 9.174
        },
        {
          "text": "अ॒स्मिन्नह॒न्त्सत्प᳚तिः पुरुहू॒तो म॒रुत्वा᳚न्नो भव॒त्विन्द्र᳚ ऊ॒ती ॥",
          "begin": 9.174,
          "end": 16.96
        }
      ]
    },
    {
      "id": "1.100.7",
      "mandala": 1,
      "sukta": 100,
      "rik": 7,
      "padas": [
        {
          "text": "तमू॒तयो᳚ रणय॒ञ्छूर᳚सातौ॒ तं क्षेम᳚स्य क्षि॒तयः᳚ कृण्वत॒ त्राम् ।",
          "begin": 0.0,
          "end": 9.482
        },
        {
          "text": "स विश्व᳚स्य क॒रुण᳚स्येश॒ एको᳚ म॒रुत्वा᳚न्नो भव॒त्विन्द्र᳚ ऊ॒ती ॥",
          "begin": 9.482,
          "end": 17.08
        }
      ]
    },
    {
      "id": "1.100.8",
      "mandala": 1,
      "sukta": 100,
      "rik": 8,
      "padas": [
        {
          "text": "तम᳚प्सन्त॒ शव᳚स उत्स॒वेषु॒ नरो॒ नर॒मव᳚से॒ तं धना᳚य ।",
          "begin": 0.0,
          "end": 7.185
        },
        {
          "text": "सो अ॒न्धे चि॒त्तम᳚सि॒ ज्योति᳚र्विदन्म॒रुत्वा᳚न्नो भव॒त्विन्द्र᳚ ऊ॒ती ॥",
          "begin": 7.185,
          "end": 15.68
        }
      ]
    },
    {
      "id": "1.100.9",
      "mandala": 1,
      "sukta": 100,
      "rik": 9,
      "padas": [
        {
          "text": "स स॒व्येन᳚ यमति॒ व्राध᳚तश्चि॒त्स द᳚क्षि॒णे संगृ᳚भीता कृ॒तानि᳚ ।",
          "begin": 0.0,
          "end": 8.006
        },
        {
          "text": "स की॒रिणा᳚ चि॒त्सनि᳚ता॒ धना᳚नि म॒रुत्वा᳚न्नो भव॒त्विन्द्र᳚ ऊ॒ती ॥",
          "begin": 8.006,
          "end": 16.12
        }
      ]
    },
    {
      "id": "1.100.10",
      "mandala": 1,
      "sukta": 100,
      "rik": 10,
      "padas": [
        {
          "text": "स ग्रामे᳚भि॒ः सनि᳚ता॒ स रथे᳚भिर्वि॒दे विश्वा᳚भिः कृ॒ष्टिभि॒र्न्व१॒᳚द्य ।",
          "begin": 0.0,
          "end": 10.535
        },
        {
          "text": "स पौंस्ये᳚भिरभि॒भूरश᳚स्तीर्म॒रुत्वा᳚न्नो भव॒त्विन्द्र᳚ ऊ॒ती ॥",
          "begin": 10.535,
          "end": 18.52
        }
      ]
    },
    {
      "id": "1.100.11",
      "mandala": 1,
      "sukta": 100,
      "rik": 11,
      "padas": [
        {
          "text": "स जा॒मिभि॒र्यत्स॒मजा᳚ति मी॒ळ्हे॑जा᳚मिभिर्वा पुरुहू॒त एवै᳚ः ।",
          "begin": 0.0,
          "end": 9.214
        },
        {
          "text": "अ॒पां तो॒कस्य॒ तन᳚यस्य जे॒षे म॒रुत्वा᳚न्नो भव॒त्विन्द्र᳚ ऊ॒ती ॥",
          "begin": 9.214,
          "end": 17.0
        }
      ]
    },
    {
      "id": "1.100.12",
      "mandala": 1,
      "sukta": 100,
      "rik": 12,
      "padas": [
        {
          "text": "स व᳚ज्र॒भृद्द᳚स्यु॒हा भी॒म उ॒ग्रः स॒हस्र᳚चेताः श॒तनी᳚थ॒ ऋभ्वा᳚ ।",
          "begin": 0.0,
          "end": 8.742
        },
        {
          "text": "च॒म्री॒षो न शव᳚सा॒ पाञ्च᳚जन्यो म॒रुत्वा᳚न्नो भव॒त्विन्द्र᳚ ऊ॒ती ॥",
          "begin": 8.742,
          "end": 16.6
        }
      ]
    },
    {
      "id": "1.100.13",
      "mandala": 1,
      "sukta": 100,
      "rik": 13,
      "padas": [
        {
          "text": "तस्य॒ वज्र᳚ः क्रन्दति॒ स्मत्स्व॒र्षा दि॒वो न त्वे॒षो र॒वथ॒ः शिमी᳚वान् ।",
          "begin": 0.0,
          "end": 9.172
        },
        {
          "text": "तं स᳚चन्ते स॒नय॒स्तं धना᳚नि म॒रुत्वा᳚न्नो भव॒त्विन्द्र᳚ ऊ॒ती ॥",
          "begin": 9.172,
          "end": 16.32
        }
      ]
    },
    {
      "id": "1.100.14",
      "mandala": 1,
      "sukta": 100,
      "rik": 14,
      "padas": [
        {
          "text": "यस्याज᳚स्रं॒ शव᳚सा॒ मान᳚मु॒क्थं प᳚रिभु॒जद्रोद᳚सी वि॒श्वतः᳚ सीम् ।",
          "begin": 0.0,
          "end": 7.743
        },
        {
          "text": "स पा᳚रिष॒त्क्रतु᳚भिर्मन्दसा॒नो म॒रुत्वा᳚न्नो भव॒त्विन्द्र᳚ ऊ॒ती ॥",
          "begin": 7.743,
          "end": 16.08
        }
      ]
    },
    {
      "id": "1.100.15",
      "mandala": 1,
      "sukta": 100,
      "rik": 15,
      "padas": [
        {
          "text": "न यस्य᳚ दे॒वा दे॒वता॒ न मर्ता॒ आप᳚श्च॒न शव᳚सो॒ अन्त᳚मा॒पुः ।",
          "begin": 0.0,
          "end": 8.05
        },
        {
          "text": "स प्र॒रिक्वा॒ त्वक्ष᳚सा॒ क्ष्मो दि॒वश्च᳚ म॒रुत्वा᳚न्नो भव॒त्विन्द्र᳚ ऊ॒ती ॥",
          "begin": 8.05,
          "end": 16.12
        }
      ]
    },
    {
      "id": "1.100.16",
      "mandala": 1,
      "sukta": 100,
      "rik": 16,
      "padas": [
        {
          "text": "रो॒हिच्छ्या॒वा सु॒मदं᳚शुर्लला॒मीर्द्यु॒क्षा रा॒य ऋ॒ज्राश्व᳚स्य ।",
          "begin": 0.0,
          "end": 7.818
        },
        {
          "text": "वृष᳚ण्वन्तं॒ बिभ्र᳚ती धू॒र्षु रथं᳚ म॒न्द्रा चि᳚केत॒ नाहु᳚षीषु वि॒क्षु ॥",
          "begin": 7.818,
          "end": 16.68
        }
      ]
    },
    {
      "id": "1.100.17",
      "mandala": 1,
      "sukta": 100,
      "rik": 17,
      "padas": [
        {
          "text": "ए॒तत्त्यत्त᳚ इन्द्र॒ वृष्ण᳚ उ॒क्थं वा᳚र्षागि॒रा अ॒भि गृ᳚णन्ति॒ राधः᳚ ।",
          "begin": 0.0,
          "end": 9.119
        },
        {
          "text": "ऋ॒ज्राश्व॒ः प्रष्टि᳚भिरम्ब॒रीषः᳚ स॒हदे᳚वो॒ भय᳚मानः सु॒राधा᳚ः ॥",
          "begin": 9.119,
          "end": 17.08
        }
      ]
    },
    {
      "id": "1.100.18",
      "mandala": 1,
      "sukta": 100,
      "rik": 18,
      "padas": [
        {
          "text": "दस्यू॒ञ्छिम्यूँ᳚श्च पुरुहू॒त एवै᳚र्ह॒त्वा पृ᳚थि॒व्यां शर्वा॒ नि ब᳚र्हीत् ।",
          "begin": 0.0,
          "end": 8.844
        },
        {
          "text": "सन॒त्क्षेत्रं॒ सखि᳚भिः श्वि॒त्न्येभि॒ः सन॒त्सूर्यं॒ सन᳚द॒पः सु॒वज्र᳚ः ॥",
          "begin": 8.844,
          "end": 17.8
        }
      ]
    },
    {
      "id": "1.100.19",
      "mandala": 1,
      "sukta": 100,
      "rik": 19,
      "padas": [
        {
          "text": "वि॒श्वाहेन्द्रो᳚ अधिव॒क्ता नो᳚ अ॒स्त्वप᳚रिह्वृताः सनुयाम॒ वाज᳚म् ।",
          "begin": 0.0,
          "end": 9.551
        },
        {
          "text": "तन्नो᳚ मि॒त्रो वरु᳚णो मामहन्ता॒मदि᳚ति॒ः सिन्धु᳚ः पृथि॒वी उ॒त द्यौः ॥",
          "begin": 9.551,
          "end": 19.88
        }
      ]
    }
  ]
}