{
  "mandala": 1,
  "sukta": 89,
  "verses": [
    {
      "id": "1.89.1",
      "mandala": 1,
      "sukta": 89,
      "rik": 1,
      "padas": [
        {
          "text": "आ नो᳚ भ॒द्राः क्रत᳚वो यन्तु वि॒श्वतो॑द᳚ब्धासो॒ अप᳚रीतास उ॒द्भिदः᳚ ।",
          "begin": 0.0,
          "end": 10.645
        },
        {
          "text": "दे॒वा नो॒ यथा॒ सद॒मिद्वृ॒धे अस॒न्नप्रा᳚युवो रक्षि॒तारो᳚ दि॒वेदि᳚वे ॥",
          "begin": 10.645,
          "end": 20.44
        }
      ]
    },
    {
      "id": "1.89.2",
      "mandala": 1,
      "sukta": 89,
      "rik": 2,
      "padas": [
        {
          "text": "दे॒वानां᳚ भ॒द्रा सु᳚म॒तिरृ᳚जूय॒तां दे॒वानां᳚ रा॒तिर॒भि नो॒ नि व᳚र्तताम् ।",
          "begin": 0.0,
          "end": 13.004
        },
        {
          "text": "दे॒वानां᳚ स॒ख्यमुप᳚ सेदिमा व॒यं दे॒वा न॒ आयु॒ः प्र ति᳚रन्तु जी॒वसे᳚ ॥",
          "begin": 13.004,
          "end": 20.96
        }
      ]
    },
    {
      "id": "1.89.3",
      "mandala": 1,
      "sukta": 89,
      "rik": 3,
      "padas": [
        {
          "text": "तान्पूर्व᳚या नि॒विदा᳚ हूमहे व॒यं भगं᳚ मि॒त्रमदि᳚तिं॒ दक्ष᳚म॒स्रिध᳚म् ।",
          "begin": 0.0,
          "end": 10.844
        },
        {
          "text": "अ॒र्य॒मणं॒ वरु᳚णं॒ सोम᳚म॒श्विना॒ सर᳚स्वती नः सु॒भगा॒ मय᳚स्करत् ॥",
          "begin": 10.844,
          "end": 18.76
        }
      ]
    },
    {
      "id": "1.89.4",
      "mandala": 1,
      "sukta": 89,
      "rik": 4,
      "padas": [
        {
          "text": "तन्नो॒ वातो᳚ मयो॒भु वा᳚तु भेष॒जं तन्मा॒ता पृ᳚थि॒वी तत्पि॒ता द्यौः ।",
          "begin": 0.0,
          "end": 10.894
        },
        {
          "text": "तद्ग्रावा᳚णः सोम॒सुतो᳚ मयो॒भुव॒स्तद᳚श्विना शृणुतं धिष्ण्या यु॒वम् ॥",
          "begin": 10.894,
          "end": 19.8
        }
      ]
    },
    {
      "id": "1.89.5",
      "mandala": 1,
      "sukta": 89,
      "rik": 5,
      "padas": [
        {
          "text": "तमीशा᳚नं॒ जग᳚तस्त॒स्थुष॒स्पतिं᳚ धियंजि॒न्वमव᳚से हूमहे व॒यम् ।",
          "begin": 0.0,
          "end": 7.317
        },
        {
          "text": "पू॒षा नो॒ यथा॒ वेद᳚सा॒मस᳚द्वृ॒धे र᳚क्षि॒ता पा॒युरद᳚ब्धः स्व॒स्तये᳚ ॥",
          "begin": 7.317,
          "end": 18.96
        }
      ]
    },
    {
      "id": "1.89.6",
      "mandala": 1,
      "sukta": 89,
      "rik": 6,
      "padas": [
        {
          "text": "स्व॒स्ति न॒ इन्द्रो᳚ वृ॒द्धश्र᳚वाः स्व॒स्ति नः᳚ पू॒षा वि॒श्ववे᳚दाः ।",
          "begin": 0.0,
          "end": 9.273
        },
        {
          "text": "स्व॒स्ति न॒स्तार्क्ष्यो॒ अरि᳚ष्टनेमिः स्व॒स्ति नो॒ बृह॒स्पति᳚र्दधातु ॥",
          "begin": 9.273,
          "end": 17.08
        }
      ]
    },
    {
      "id": "1.89.7",
      "mandala": 1,
      "sukta": 89,
      "rik": 7,
      "padas": [
        {
          "text": "पृष᳚दश्वा म॒रुत॒ः पृश्नि᳚मातरः शुभं॒यावा᳚नो वि॒दथे᳚षु॒ जग्म᳚यः ।",
          "begin": 0.0,
          "end": 7.598
        },
        {
          "text": "अ॒ग्नि॒जि॒ह्वा मन᳚व॒ः सूर᳚चक्षसो॒ विश्वे᳚ नो दे॒वा अव॒सा ग᳚मन्नि॒ह ॥",
          "begin": 7.598,
          "end": 18.88
        }
      ]
    },
    {
      "id": "1.89.8",
      "mandala": 1,
      "sukta": 89,
      "rik": 8,
      "padas": [
        {
          "text": "भ॒द्रं कर्णे᳚भिः शृणुयाम देवा भ॒द्रं प᳚श्येमा॒क्षभि᳚र्यजत्राः ।",
          "begin": 0.0,
          "end": 9.801
        },
        {
          "text": "स्थि॒रैरङ्गै᳚स्तुष्टु॒वांस᳚स्त॒नूभि॒र्व्य᳚शेम दे॒वहि᳚तं॒ यदायु᳚ः ॥",
          "begin": 9.801,
          "end": 18.8
        }
      ]
    },
    {
      "id": "1.89.9",
      "mandala": 1,
      "sukta": 89,
      "rik": 9,
      "padas": [
        {
          "text": "श॒तमिन्नु श॒रदो॒ अन्ति᳚ देवा॒ यत्रा᳚ नश्च॒क्रा ज॒रसं᳚ त॒नूना᳚म् ।",
          "begin": 0.0,
          "end": 9.6
        },
        {
          "text": "पु॒त्रासो॒ यत्र᳚ पि॒तरो॒ भव᳚न्ति॒ मा नो᳚ म॒ध्या री᳚रिष॒तायु॒र्गन्तो᳚ः ॥",
          "begin": 9.6,
          "end": 19.92
        }
      ]
    },
    {
      "id": "1.89.10",
      "mandala": 1,
      "sukta": 89,
      "rik": 10,
      "padas": [
        {
          "text": "अदि᳚ति॒र्द्यौरदि᳚तिर॒न्तरि᳚क्ष॒मदि᳚तिर्मा॒ता स पि॒ता स पु॒त्रः ।",
          "begin": 0.0,
          "end": 8.063
        },
        {
          "text": "विश्वे᳚ दे॒वा अदि᳚ति॒ः पञ्च॒ जना॒ अदि᳚तिर्जा॒तमदि᳚ति॒र्जनि᳚त्वम् ॥",
          "begin": 8.063,
          "end": 17.88
        }
      ]
    }
  ]
}