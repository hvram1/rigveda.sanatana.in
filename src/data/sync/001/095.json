{
  "mandala": 1,
  "sukta": 95,
  "verses": [
    {
      "id": "1.95.1",
      "mandala": 1,
      "sukta": 95,
      "rik": 1,
      "padas": [
        {
          "text": "द्वे विरू᳚पे चरत॒ः स्वर्थे᳚ अ॒न्यान्या᳚ व॒त्समुप᳚ धापयेते ।",
          "begin": 0.0,
          "end": 6.362
        },
        {
          "text": "हरि᳚र॒न्यस्यां॒ भव᳚ति स्व॒धावा᳚ञ्छु॒क्रो अ॒न्यस्यां᳚ ददृशे सु॒वर्चा᳚ः ॥",
          "begin": 6.362,
          "end": 14.76
        }
      ]
    },
    {
      "id": "1.95.2",
      "mandala": 1,
      "sukta": 95,
      "rik": 2,
      "padas": [
        {
          "text": "दशे॒मं त्वष्टु᳚र्जनयन्त॒ गर्भ॒मत᳚न्द्रासो युव॒तयो॒ विभृ᳚त्रम् ।",
          "begin": 0.0,
          "end": 10.702
        },
        {
          "text": "ति॒ग्मानी᳚कं॒ स्वय᳚शसं॒ जने᳚षु वि॒रोच᳚मानं॒ परि᳚ षीं नयन्ति ॥",
          "begin": 10.702,
          "end": 19.04
        }
      ]
    },
    {
      "id": "1.95.3",
      "mandala": 1,
      "sukta": 95,
      "rik": 3,
      "padas": [
        {
          "text": "त्रीणि॒ जाना॒ परि᳚ भूषन्त्यस्य समु॒द्र एकं᳚ दि॒व्येक᳚म॒प्सु ।",
          "begin": 0.0,
          "end": 7.179
        },
        {
          "text": "पूर्वा॒मनु॒ प्र दिशं॒ पार्थि᳚वानामृ॒तून्प्र॒शास॒द्वि द᳚धावनु॒ष्ठु ॥",
          "begin": 7.179,
          "end": 17.04
        }
      ]
    },
    {
      "id": "1.95.4",
      "mandala": 1,
      "sukta": 95,
      "rik": 4,
      "padas": [
        {
          "text": "क इ॒मं वो᳚ नि॒ण्यमा चि᳚केत व॒त्सो मा॒तॄर्ज᳚नयत स्व॒धाभि᳚ः ।",
          "begin": 0.0,
          "end": 8.718
        },
        {
          "text": "ब॒ह्वी॒नां गर्भो᳚ अ॒पसा᳚मु॒पस्था᳚न्म॒हान्क॒विर्निश्च᳚रति स्व॒धावा᳚न् ॥",
          "begin": 8.718,
          "end": 16.92
        }
      ]
    },
    {
      "id": "1.95.5",
      "mandala": 1,
      "sukta": 95,
      "rik": 5,
      "padas": [
        {
          "text": "आ॒विष्ट्यो᳚ वर्धते॒ चारु᳚रासु जि॒ह्माना᳚मू॒र्ध्वः स्वय᳚शा उ॒पस्थे᳚ ।",
          "begin": 0.0,
          "end": 10.792
        },
        {
          "text": "उ॒भे त्वष्टु᳚र्बिभ्यतु॒र्जाय᳚मानात्प्रती॒ची सिं॒हं प्रति᳚ जोषयेते ॥",
          "begin": 10.792,
          "end": 21.16
        }
      ]
    },
    {
      "id": "1.95.6",
      "mandala": 1,
      "sukta": 95,
      "rik": 6,
      "padas": [
        {
          "text": "उ॒भे भ॒द्रे जो᳚षयेते॒ न मेने॒ गावो॒ न वा॒श्रा उप᳚ तस्थु॒रेवै᳚ः ।",
          "begin": 0.0,
          "end": 9.168
        },
        {
          "text": "स दक्षा᳚णां॒ दक्ष᳚पतिर्बभूवा॒ञ्जन्ति॒ यं द᳚क्षिण॒तो ह॒विर्भि᳚ः ॥",
          "begin": 9.168,
          "end": 18.6
        }
      ]
    },
    {
      "id": "1.95.7",
      "mandala": 1,
      "sukta": 95,
      "rik": 7,
      "padas": [
        {
          "text": "उद्यं᳚यमीति सवि॒तेव᳚ बा॒हू उ॒भे सिचौ᳚ यतते भी॒म ऋ॒ञ्जन् ।",
          "begin": 0.0,
          "end": 6.926
        },
        {
          "text": "उच्छु॒क्रमत्क᳚मजते सि॒मस्मा॒न्नवा᳚ मा॒तृभ्यो॒ वस᳚ना जहाति ॥",
          "begin": 6.926,
          "end": 18.04
        }
      ]
    },
    {
      "id": "1.95.8",
      "mandala": 1,
      "sukta": 95,
      "rik": 8,
      "padas": [
        {
          "text": "त्वे॒षं रू॒पं कृ᳚णुत॒ उत्त᳚रं॒ यत्स᳚म्पृञ्चा॒नः सद᳚ने॒ गोभि᳚र॒द्भिः ।",
          "begin": 0.0,
          "end": 8.673
        },
        {
          "text": "क॒विर्बु॒ध्नं परि᳚ मर्मृज्यते॒ धीः सा दे॒वता᳚ता॒ समि᳚तिर्बभूव ॥",
          "begin": 8.673,
          "end": 16.96
        }
      ]
    },
    {
      "id": "1.95.9",
      "mandala": 1,
      "sukta": 95,
      "rik": 9,
      "padas": [
        {
          "text": "उ॒रु ते॒ ज्रय॒ः पर्ये᳚ति बु॒ध्नं वि॒रोच᳚मानं महि॒षस्य॒ धाम᳚ ।",
          "begin": 0.0,
          "end": 8.544
        },
        {
          "text": "विश्वे᳚भिरग्ने॒ स्वय᳚शोभिरि॒द्धो॑द᳚ब्धेभिः पा॒युभि᳚ः पाह्य॒स्मान् ॥",
          "begin": 8.544,
          "end": 16.84
        }
      ]
    },
    {
      "id": "1.95.10",
      "mandala": 1,
      "sukta": 95,
      "rik": 10,
      "padas": [
        {
          "text": "धन्व॒न्त्स्रोतः᳚ कृणुते गा॒तुमू॒र्मिं शु॒क्रैरू॒र्मिभि᳚र॒भि न᳚क्षति॒ क्षाम् ।",
          "begin": 0.0,
          "end": 9.966
        },
        {
          "text": "विश्वा॒ सना᳚नि ज॒ठरे᳚षु धत्ते॒॑न्तर्नवा᳚सु चरति प्र॒सूषु᳚ ॥",
          "begin": 9.966,
          "end": 18.2
        }
      ]
    },
    {
      "id": "1.95.11",
      "mandala": 1,
      "sukta": 95,
      "rik": 11,
      "padas": [
        {
          "text": "ए॒वा नो᳚ अग्ने स॒मिधा᳚ वृधा॒नो रे॒वत्पा᳚वक॒ श्रव᳚से॒ वि भा᳚हि ।",
          "begin": 0.0,
          "end": 12.542
        },
        {
          "text": "तन्नो᳚ मि॒त्रो वरु᳚णो मामहन्ता॒मदि᳚ति॒ः सिन्धु᳚ः पृथि॒वी उ॒त द्यौः ॥",
          "begin": 12.542,
          "end": 19.48
        }
      ]
    }
  ]
}