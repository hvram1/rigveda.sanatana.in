{
  "mandala": 1,
  "sukta": 156,
  "verses": [
    {
      "id": "1.156.1",
      "mandala": 1,
      "sukta": 156,
      "rik": 1,
      "padas": [
        {
          "text": "भवा᳚ मि॒त्रो न शेव्यो᳚ घृ॒तासु᳚ति॒र्विभू᳚तद्युम्न एव॒या उ᳚ स॒प्रथा᳚ः ।",
          "begin": 0.0,
          "end": 13.203
        },
        {
          "text": "अधा᳚ ते विष्णो वि॒दुषा᳚ चि॒दर्ध्य॒ः स्तोमो᳚ य॒ज्ञश्च॒ राध्यो᳚ ह॒विष्म᳚ता ॥",
          "begin": 13.203,
          "end": 23.6
        }
      ]
    },
    {
      "id": "1.156.2",
      "mandala": 1,
      "sukta": 156,
      "rik": 2,
      "padas": [
        {
          "text": "यः पू॒र्व्याय᳚ वे॒धसे॒ नवी᳚यसे सु॒मज्जा᳚नये॒ विष्ण᳚वे॒ ददा᳚शति ।",
          "begin": 0.0,
          "end": 9.452
        },
        {
          "text": "यो जा॒तम᳚स्य मह॒तो महि॒ ब्रव॒त्सेदु॒ श्रवो᳚भि॒र्युज्यं᳚ चिद॒भ्य᳚सत् ॥",
          "begin": 9.452,
          "end": 18.84
        }
      ]
    },
    {
      "id": "1.156.3",
      "mandala": 1,
      "sukta": 156,
      "rik": 3,
      "padas": [
        {
          "text": "तमु᳚ स्तोतारः पू॒र्व्यं यथा᳚ वि॒द ऋ॒तस्य॒ गर्भं᳚ ज॒नुषा᳚ पिपर्तन ।",
          "begin": 0.0,
          "end": 11.009
        },
        {
          "text": "आस्य᳚ जा॒नन्तो॒ नाम᳚ चिद्विवक्तन म॒हस्ते᳚ विष्णो सुम॒तिं भ᳚जामहे ॥",
          "begin": 11.009,
          "end": 18.88
        }
      ]
    },
    {
      "id": "1.156.4",
      "mandala": 1,
      "sukta": 156,
      "rik": 4,
      "padas": [
        {
          "text": "तम᳚स्य॒ राजा॒ वरु᳚ण॒स्तम॒श्विना॒ क्रतुं᳚ सचन्त॒ मारु᳚तस्य वे॒धसः᳚ ।",
          "begin": 0.0,
          "end": 8.074
        },
        {
          "text": "दा॒धार॒ दक्ष᳚मुत्त॒मम᳚ह॒र्विदं᳚ व्र॒जं च॒ विष्णु॒ः सखि᳚वाँ अपोर्णु॒ते ॥",
          "begin": 8.074,
          "end": 18.12
        }
      ]
    },
    {
      "id": "1.156.5",
      "mandala": 1,
      "sukta": 156,
      "rik": 5,
      "padas": [
        {
          "text": "आ यो वि॒वाय᳚ स॒चथा᳚य॒ दैव्य॒ इन्द्रा᳚य॒ विष्णु᳚ः सु॒कृते᳚ सु॒कृत्त᳚रः ।",
          "begin": 0.0,
          "end": 9.982
        },
        {
          "text": "वे॒धा अ᳚जिन्वत्त्रिषध॒स्थ आर्य᳚मृ॒तस्य᳚ भा॒गे यज᳚मान॒माभ᳚जत् ॥",
          "begin": 9.982,
          "end": 19.04
        }
      ]
    }
  ]
}