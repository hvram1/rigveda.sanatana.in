{
  "mandala": 1,
  "sukta": 190,
  "verses": [
    {
      "id": "1.190.1",
      "mandala": 1,
      "sukta": 190,
      "rik": 1,
      "padas": [
        {
          "text": "अ॒न॒र्वाणं᳚ वृष॒भं म॒न्द्रजि᳚ह्वं॒ बृह॒स्पतिं᳚ वर्धया॒ नव्य᳚म॒र्कैः ।",
          "begin": 0.0,
          "end": 11.271
        },
        {
          "text": "गा॒था॒न्य᳚ः सु॒रुचो॒ यस्य᳚ दे॒वा आ᳚शृ॒ण्वन्ति॒ नव᳚मानस्य॒ मर्ता᳚ः ॥",
          "begin": 11.271,
          "end": 19.56
        }
      ]
    },
    {
      "id": "1.190.2",
      "mandala": 1,
      "sukta": 190,
      "rik": 2,
      "padas": [
        {
          "text": "तमृ॒त्विया॒ उप॒ वाचः᳚ सचन्ते॒ सर्गो॒ न यो दे᳚वय॒तामस᳚र्जि ।",
          "begin": 0.0,
          "end": 9.26
        },
        {
          "text": "बृह॒स्पति॒ः स ह्यञ्जो॒ वरां᳚सि॒ विभ्वाभ᳚व॒त्समृ॒ते मा᳚त॒रिश्वा᳚ ॥",
          "begin": 9.26,
          "end": 17.0
        }
      ]
    },
    {
      "id": "1.190.3",
      "mandala": 1,
      "sukta": 190,
      "rik": 3,
      "padas": [
        {
          "text": "उप᳚स्तुतिं॒ नम᳚स॒ उद्य᳚तिं च॒ श्लोकं᳚ यंसत्सवि॒तेव॒ प्र बा॒हू ।",
          "begin": 0.0,
          "end": 9.039
        },
        {
          "text": "अ॒स्य क्रत्वा᳚ह॒न्यो॒३॒᳚ यो अस्ति᳚ मृ॒गो न भी॒मो अ᳚र॒क्षस॒स्तुवि᳚ष्मान् ॥",
          "begin": 9.039,
          "end": 19.92
        }
      ]
    },
    {
      "id": "1.190.4",
      "mandala": 1,
      "sukta": 190,
      "rik": 4,
      "padas": [
        {
          "text": "अ॒स्य श्लोको᳚ दि॒वीय᳚ते पृथि॒व्यामत्यो॒ न यं᳚सद्यक्ष॒भृद्विचे᳚ताः ।",
          "begin": 0.0,
          "end": 6.998
        },
        {
          "text": "मृ॒गाणां॒ न हे॒तयो॒ यन्ति᳚ चे॒मा बृह॒स्पते॒रहि᳚मायाँ अ॒भि द्यून् ॥",
          "begin": 6.998,
          "end": 18.68
        }
      ]
    },
    {
      "id": "1.190.5",
      "mandala": 1,
      "sukta": 190,
      "rik": 5,
      "padas": [
        {
          "text": "ये त्वा᳚ देवोस्रि॒कं मन्य᳚मानाः पा॒पा भ॒द्रमु᳚प॒जीव᳚न्ति प॒ज्राः ।",
          "begin": 0.0,
          "end": 8.112
        },
        {
          "text": "न दू॒ढ्ये॒३॒᳚ अनु᳚ ददासि वा॒मं बृह᳚स्पते॒ चय᳚स॒ इत्पिया᳚रुम् ॥",
          "begin": 8.112,
          "end": 20.76
        }
      ]
    },
    {
      "id": "1.190.6",
      "mandala": 1,
      "sukta": 190,
      "rik": 6,
      "padas": [
        {
          "text": "सु॒प्रैतु᳚ः सू॒यव᳚सो॒ न पन्था᳚ दुर्नि॒यन्तु॒ः परि᳚प्रीतो॒ न मि॒त्रः ।",
          "begin": 0.0,
          "end": 7.886
        },
        {
          "text": "अ॒न॒र्वाणो᳚ अ॒भि ये चक्ष᳚ते॒ नो॑पी᳚वृता अपोर्णु॒वन्तो᳚ अस्थुः ॥",
          "begin": 7.886,
          "end": 18.12
        }
      ]
    },
    {
      "id": "1.190.7",
      "mandala": 1,
      "sukta": 190,
      "rik": 7,
      "padas": [
        {
          "text": "सं यं स्तुभो॒॑वन᳚यो॒ न यन्ति᳚ समु॒द्रं न स्र॒वतो॒ रोध᳚चक्राः ।",
          "begin": 0.0,
          "end": 8.1
        },
        {
          "text": "स वि॒द्वाँ उ॒भयं᳚ चष्टे अ॒न्तर्बृह॒स्पति॒स्तर॒ आप᳚श्च॒ गृध्र᳚ः ॥",
          "begin": 8.1,
          "end": 16.68
        }
      ]
    },
    {
      "id": "1.190.8",
      "mandala": 1,
      "sukta": 190,
      "rik": 8,
      "padas": [
        {
          "text": "ए॒वा म॒हस्तु᳚विजा॒तस्तुवि᳚ष्मा॒न्बृह॒स्पति᳚र्वृष॒भो धा᳚यि दे॒वः ।",
          "begin": 0.0,
          "end": 10.532
        },
        {
          "text": "स नः᳚ स्तु॒तो वी॒रव᳚द्धातु॒ गोम᳚द्वि॒द्यामे॒षं वृ॒जनं᳚ जी॒रदा᳚नुम् ॥",
          "begin": 10.532,
          "end": 23.8
        }
      ]
    }
  ]
}