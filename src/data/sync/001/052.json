{
  "mandala": 1,
  "sukta": 52,
  "verses": [
    {
      "id": "1.52.1",
      "mandala": 1,
      "sukta": 52,
      "rik": 1,
      "padas": [
        {
          "text": "त्यं सु मे॒षं म᳚हया स्व॒र्विदं᳚ श॒तं यस्य᳚ सु॒भ्व᳚ः सा॒कमीर᳚ते ।",
          "begin": 0.0,
          "end": 11.098
        },
        {
          "text": "अत्यं॒ न वाजं᳚ हवन॒स्यदं॒ रथ॒मेन्द्रं᳚ ववृत्या॒मव᳚से सुवृ॒क्तिभि᳚ः ॥",
          "begin": 11.098,
          "end": 21.44
        }
      ]
    },
    {
      "id": "1.52.2",
      "mandala": 1,
      "sukta": 52,
      "rik": 2,
      "padas": [
        {
          "text": "स पर्व᳚तो॒ न ध॒रुणे॒ष्वच्यु᳚तः स॒हस्र᳚मूति॒स्तवि᳚षीषु वावृधे ।",
          "begin": 0.0,
          "end": 8.826
        },
        {
          "text": "इन्द्रो॒ यद्वृ॒त्रमव᳚धीन्नदी॒वृत᳚मु॒ब्जन्नर्णां᳚सि॒ जर्हृ᳚षाणो॒ अन्ध᳚सा ॥",
          "begin": 8.826,
          "end": 19.12
        }
      ]
    },
    {
      "id": "1.52.3",
      "mandala": 1,
      "sukta": 52,
      "rik": 3,
      "padas": [
        {
          "text": "स हि द्व॒रो द्व॒रिषु᳚ व॒व्र ऊध᳚नि च॒न्द्रबु᳚ध्नो॒ मद᳚वृद्धो मनी॒षिभि᳚ः ।",
          "begin": 0.0,
          "end": 9.448
        },
        {
          "text": "इन्द्रं॒ तम᳚ह्वे स्वप॒स्यया᳚ धि॒या मंहि᳚ष्ठरातिं॒ स हि पप्रि॒रन्ध᳚सः ॥",
          "begin": 9.448,
          "end": 19.12
        }
      ]
    },
    {
      "id": "1.52.4",
      "mandala": 1,
      "sukta": 52,
      "rik": 4,
      "padas": [
        {
          "text": "आ यं पृ॒णन्ति᳚ दि॒वि सद्म᳚बर्हिषः समु॒द्रं न सु॒भ्व१॒᳚ः स्वा अ॒भिष्ट᳚यः ।",
          "begin": 0.0,
          "end": 10.826
        },
        {
          "text": "तं वृ᳚त्र॒हत्ये॒ अनु᳚ तस्थुरू॒तय॒ः शुष्मा॒ इन्द्र᳚मवा॒ता अह्रु᳚तप्सवः ॥",
          "begin": 10.826,
          "end": 20.76
        }
      ]
    },
    {
      "id": "1.52.5",
      "mandala": 1,
      "sukta": 52,
      "rik": 5,
      "padas": [
        {
          "text": "अ॒भि स्ववृ᳚ष्टिं॒ मदे᳚ अस्य॒ युध्य᳚तो र॒घ्वीरि᳚व प्रव॒णे स᳚स्रुरू॒तयः᳚ ।",
          "begin": 0.0,
          "end": 10.283
        },
        {
          "text": "इन्द्रो॒ यद्व॒ज्री धृ॒षमा᳚णो॒ अन्ध᳚सा भि॒नद्व॒लस्य᳚ परि॒धीँरि᳚व त्रि॒तः ॥",
          "begin": 10.283,
          "end": 20.04
        }
      ]
    },
    {
      "id": "1.52.6",
      "mandala": 1,
      "sukta": 52,
      "rik": 6,
      "padas": [
        {
          "text": "परीं᳚ घृ॒णा च᳚रति तित्वि॒षे शवो॒॑पो वृ॒त्वी रज᳚सो बु॒ध्नमाश᳚यत् ।",
          "begin": 0.0,
          "end": 9.806
        },
        {
          "text": "वृ॒त्रस्य॒ यत्प्र᳚व॒णे दु॒र्गृभि᳚श्वनो निज॒घन्थ॒ हन्वो᳚रिन्द्र तन्य॒तुम् ॥",
          "begin": 9.806,
          "end": 18.56
        }
      ]
    },
    {
      "id": "1.52.7",
      "mandala": 1,
      "sukta": 52,
      "rik": 7,
      "padas": [
        {
          "text": "ह्र॒दं न हि त्वा᳚ न्यृ॒षन्त्यू॒र्मयो॒ ब्रह्मा᳚णीन्द्र॒ तव॒ यानि॒ वर्ध᳚ना ।",
          "begin": 0.0,
          "end": 10.628
        },
        {
          "text": "त्वष्टा᳚ चित्ते॒ युज्यं᳚ वावृधे॒ शव᳚स्त॒तक्ष॒ वज्र᳚म॒भिभू᳚त्योजसम् ॥",
          "begin": 10.628,
          "end": 20.64
        }
      ]
    },
    {
      "id": "1.52.8",
      "mandala": 1,
      "sukta": 52,
      "rik": 8,
      "padas": [
        {
          "text": "ज॒घ॒न्वाँ उ॒ हरि᳚भिः सम्भृतक्रत॒विन्द्र᳚ वृ॒त्रं मनु᳚षे गातु॒यन्न॒पः ।",
          "begin": 0.0,
          "end": 12.16
        },
        {
          "text": "अय᳚च्छथा बा॒ह्वोर्वज्र᳚माय॒समधा᳚रयो दि॒व्या सूर्यं᳚ दृ॒शे ॥",
          "begin": 12.16,
          "end": 19.72
        }
      ]
    },
    {
      "id": "1.52.9",
      "mandala": 1,
      "sukta": 52,
      "rik": 9,
      "padas": [
        {
          "text": "बृ॒हत्स्वश्च᳚न्द्र॒मम᳚व॒द्यदु॒क्थ्य१॒᳚मकृ᳚ण्वत भि॒यसा॒ रोह᳚णं दि॒वः ।",
          "begin": 0.0,
          "end": 11.114
        },
        {
          "text": "यन्मानु᳚षप्रधना॒ इन्द्र᳚मू॒तय॒ः स्व᳚र्नृ॒षाचो᳚ म॒रुतो॑म᳚द॒न्ननु᳚ ॥",
          "begin": 11.114,
          "end": 21.08
        }
      ]
    },
    {
      "id": "1.52.10",
      "mandala": 1,
      "sukta": 52,
      "rik": 10,
      "padas": [
        {
          "text": "द्यौश्चि᳚द॒स्याम᳚वाँ॒ अहे᳚ः स्व॒नादयो᳚यवीद्भि॒यसा॒ वज्र᳚ इन्द्र ते ।",
          "begin": 0.0,
          "end": 11.055
        },
        {
          "text": "वृ॒त्रस्य॒ यद्ब᳚द्बधा॒नस्य᳚ रोदसी॒ मदे᳚ सु॒तस्य॒ शव॒साभि᳚न॒च्छिरः᳚ ॥",
          "begin": 11.055,
          "end": 20.6
        }
      ]
    },
    {
      "id": "1.52.11",
      "mandala": 1,
      "sukta": 52,
      "rik": 11,
      "padas": [
        {
          "text": "यदिन्न्वि᳚न्द्र पृथि॒वी दश᳚भुजि॒रहा᳚नि॒ विश्वा᳚ त॒तन᳚न्त कृ॒ष्टयः᳚ ।",
          "begin": 0.0,
          "end": 10.148
        },
        {
          "text": "अत्राह᳚ ते मघव॒न्विश्रु᳚तं॒ सहो॒ द्यामनु॒ शव᳚सा ब॒र्हणा᳚ भुवत् ॥",
          "begin": 10.148,
          "end": 19.72
        }
      ]
    },
    {
      "id": "1.52.12",
      "mandala": 1,
      "sukta": 52,
      "rik": 12,
      "padas": [
        {
          "text": "त्वम॒स्य पा॒रे रज᳚सो॒ व्यो᳚मन॒ः स्वभू᳚त्योजा॒ अव᳚से धृषन्मनः ।",
          "begin": 0.0,
          "end": 10.674
        },
        {
          "text": "च॒कृ॒षे भूमिं᳚ प्रति॒मान॒मोज᳚सो॒॑पः स्व᳚ः परि॒भूरे॒ष्या दिव᳚म् ॥",
          "begin": 10.674,
          "end": 19.88
        }
      ]
    },
    {
      "id": "1.52.13",
      "mandala": 1,
      "sukta": 52,
      "rik": 13,
      "padas": [
        {
          "text": "त्वं भु᳚वः प्रति॒मानं᳚ पृथि॒व्या ऋ॒ष्ववी᳚रस्य बृह॒तः पति᳚र्भूः ।",
          "begin": 0.0,
          "end": 9.813
        },
        {
          "text": "विश्व॒माप्रा᳚ अ॒न्तरि᳚क्षं महि॒त्वा स॒त्यम॒द्धा नकि᳚र॒न्यस्त्वावा᳚न् ॥",
          "begin": 9.813,
          "end": 19.52
        }
      ]
    },
    {
      "id": "1.52.14",
      "mandala": 1,
      "sukta": 52,
      "rik": 14,
      "padas": [
        {
          "text": "न यस्य॒ द्यावा᳚पृथि॒वी अनु॒ व्यचो॒ न सिन्ध᳚वो॒ रज᳚सो॒ अन्त᳚मान॒शुः ।",
          "begin": 0.0,
          "end": 13.099
        },
        {
          "text": "नोत स्ववृ᳚ष्टिं॒ मदे᳚ अस्य॒ युध्य᳚त॒ एको᳚ अ॒न्यच्च᳚कृषे॒ विश्व᳚मानु॒षक् ॥",
          "begin": 13.099,
          "end": 21.32
        }
      ]
    },
    {
      "id": "1.52.15",
      "mandala": 1,
      "sukta": 52,
      "rik": 15,
      "padas": [
        {
          "text": "आर्च॒न्नत्र᳚ म॒रुत॒ः सस्मि᳚न्ना॒जौ विश्वे᳚ दे॒वासो᳚ अमद॒न्ननु᳚ त्वा ।",
          "begin": 0.0,
          "end": 11.945
        },
        {
          "text": "वृ॒त्रस्य॒ यद्भृ᳚ष्टि॒मता᳚ व॒धेन॒ नि त्वमि᳚न्द्र॒ प्रत्या॒नं ज॒घन्थ᳚ ॥",
          "begin": 11.945,
          "end": 23.04
        }
      ]
    }
  ]
}