{
  "mandala": 1,
  "sukta": 33,
  "verses": [
    {
      "id": "1.33.1",
      "mandala": 1,
      "sukta": 33,
      "rik": 1,
      "padas": [
        {
          "text": "एताया॒मोप᳚ ग॒व्यन्त॒ इन्द्र᳚म॒स्माकं॒ सु प्रम᳚तिं वावृधाति ।",
          "begin": 0.0,
          "end": 9.319
        },
        {
          "text": "अ॒ना॒मृ॒णः कु॒विदाद॒स्य रा॒यो गवां॒ केतं॒ पर᳚मा॒वर्ज᳚ते नः ॥",
          "begin": 9.319,
          "end": 17.92
        }
      ]
    },
    {
      "id": "1.33.2",
      "mandala": 1,
      "sukta": 33,
      "rik": 2,
      "padas": [
        {
          "text": "उपेद॒हं ध᳚न॒दामप्र᳚तीतं॒ जुष्टां॒ न श्ये॒नो व᳚स॒तिं प᳚तामि ।",
          "begin": 0.0,
          "end": 9.622
        },
        {
          "text": "इन्द्रं᳚ नम॒स्यन्नु᳚प॒मेभि᳚र॒र्कैर्यः स्तो॒तृभ्यो॒ हव्यो॒ अस्ति॒ याम᳚न् ॥",
          "begin": 9.622,
          "end": 20.28
        }
      ]
    },
    {
      "id": "1.33.3",
      "mandala": 1,
      "sukta": 33,
      "rik": 3,
      "padas": [
        {
          "text": "नि सर्व᳚सेन इषु॒धीँर᳚सक्त॒ सम॒र्यो गा अ᳚जति॒ यस्य॒ वष्टि᳚ ।",
          "begin": 0.0,
          "end": 8.147
        },
        {
          "text": "चो॒ष्कू॒यमा᳚ण इन्द्र॒ भूरि᳚ वा॒मं मा प॒णिर्भू᳚र॒स्मदधि᳚ प्रवृद्ध ॥",
          "begin": 8.147,
          "end": 19.12
        }
      ]
    },
    {
      "id": "1.33.4",
      "mandala": 1,
      "sukta": 33,
      "rik": 4,
      "padas": [
        {
          "text": "वधी॒र्हि दस्युं᳚ ध॒निनं᳚ घ॒नेनँ॒ एक॒श्चर᳚न्नुपशा॒केभि᳚रिन्द्र ।",
          "begin": 0.0,
          "end": 6.343
        },
        {
          "text": "धनो॒रधि᳚ विषु॒णक्ते व्या᳚य॒न्नय᳚ज्वानः सन॒काः प्रेति᳚मीयुः ॥",
          "begin": 6.343,
          "end": 21.0
        }
      ]
    },
    {
      "id": "1.33.5",
      "mandala": 1,
      "sukta": 33,
      "rik": 5,
      "padas": [
        {
          "text": "परा᳚ चिच्छी॒र्षा व᳚वृजु॒स्त इ॒न्द्राय᳚ज्वानो॒ यज्व᳚भि॒ः स्पर्ध᳚मानाः ।",
          "begin": 0.0,
          "end": 10.49
        },
        {
          "text": "प्र यद्दि॒वो ह᳚रिवः स्थातरुग्र॒ निर᳚व्र॒ताँ अ᳚धमो॒ रोद᳚स्योः ॥",
          "begin": 10.49,
          "end": 19.84
        }
      ]
    },
    {
      "id": "1.33.6",
      "mandala": 1,
      "sukta": 33,
      "rik": 6,
      "padas": [
        {
          "text": "अयु᳚युत्सन्ननव॒द्यस्य॒ सेना॒मया᳚तयन्त क्षि॒तयो॒ नव᳚ग्वाः ।",
          "begin": 0.0,
          "end": 9.458
        },
        {
          "text": "वृ॒षा॒युधो॒ न वध्र᳚यो॒ निर᳚ष्टाः प्र॒वद्भि॒रिन्द्रा᳚च्चि॒तय᳚न्त आयन् ॥",
          "begin": 9.458,
          "end": 19.56
        }
      ]
    },
    {
      "id": "1.33.7",
      "mandala": 1,
      "sukta": 33,
      "rik": 7,
      "padas": [
        {
          "text": "त्वमे॒तान्रु᳚द॒तो जक्ष᳚त॒श्चायो᳚धयो॒ रज᳚स इन्द्र पा॒रे ।",
          "begin": 0.0,
          "end": 9.593
        },
        {
          "text": "अवा᳚दहो दि॒व आ दस्यु᳚मु॒च्चा प्र सु᳚न्व॒तः स्तु᳚व॒तः शंस᳚मावः ॥",
          "begin": 9.593,
          "end": 19.28
        }
      ]
    },
    {
      "id": "1.33.8",
      "mandala": 1,
      "sukta": 33,
      "rik": 8,
      "padas": [
        {
          "text": "च॒क्रा॒णासः᳚ परी॒णहं᳚ पृथि॒व्या हिर᳚ण्येन म॒णिना॒ शुम्भ᳚मानाः ।",
          "begin": 0.0,
          "end": 10.013
        },
        {
          "text": "न हि᳚न्वा॒नास᳚स्तितिरु॒स्त इन्द्रं॒ परि॒ स्पशो᳚ अदधा॒त्सूर्ये᳚ण ॥",
          "begin": 10.013,
          "end": 20.04
        }
      ]
    },
    {
      "id": "1.33.9",
      "mandala": 1,
      "sukta": 33,
      "rik": 9,
      "padas": [
        {
          "text": "परि॒ यदि᳚न्द्र॒ रोद᳚सी उ॒भे अबु᳚भोजीर्महि॒ना वि॒श्वतः᳚ सीम् ।",
          "begin": 0.0,
          "end": 9.774
        },
        {
          "text": "अम᳚न्यमानाँ अ॒भि मन्य᳚मानै॒र्निर्ब्र॒ह्मभि᳚रधमो॒ दस्यु᳚मिन्द्र ॥",
          "begin": 9.774,
          "end": 19.76
        }
      ]
    },
    {
      "id": "1.33.10",
      "mandala": 1,
      "sukta": 33,
      "rik": 10,
      "padas": [
        {
          "text": "न ये दि॒वः पृ᳚थि॒व्या अन्त᳚मा॒पुर्न मा॒याभि᳚र्धन॒दां प॒र्यभू᳚वन् ।",
          "begin": 0.0,
          "end": 10.201
        },
        {
          "text": "युजं॒ वज्रं᳚ वृष॒भश्च᳚क्र॒ इन्द्रो॒ निर्ज्योति᳚षा॒ तम᳚सो॒ गा अ᳚दुक्षत् ॥",
          "begin": 10.201,
          "end": 19.64
        }
      ]
    },
    {
      "id": "1.33.11",
      "mandala": 1,
      "sukta": 33,
      "rik": 11,
      "padas": [
        {
          "text": "अनु᳚ स्व॒धाम᳚क्षर॒न्नापो᳚ अ॒स्याव᳚र्धत॒ मध्य॒ आ ना॒व्या᳚नाम् ।",
          "begin": 0.0,
          "end": 10.34
        },
        {
          "text": "स॒ध्री॒चीने᳚न॒ मन᳚सा॒ तमिन्द्र॒ ओजि᳚ष्ठेन॒ हन्म᳚नाहन्न॒भि द्यून् ॥",
          "begin": 10.34,
          "end": 19.8
        }
      ]
    },
    {
      "id": "1.33.12",
      "mandala": 1,
      "sukta": 33,
      "rik": 12,
      "padas": [
        {
          "text": "न्या᳚विध्यदिली॒बिश᳚स्य दृ॒ळ्हा वि शृ॒ङ्गिण᳚मभिन॒च्छुष्ण॒मिन्द्र᳚ः ।",
          "begin": 0.0,
          "end": 6.706
        },
        {
          "text": "याव॒त्तरो᳚ मघव॒न्याव॒दोजो॒ वज्रे᳚ण॒ शत्रु᳚मवधीः पृत॒न्युम् ॥",
          "begin": 6.706,
          "end": 18.96
        }
      ]
    },
    {
      "id": "1.33.13",
      "mandala": 1,
      "sukta": 33,
      "rik": 13,
      "padas": [
        {
          "text": "अ॒भि सि॒ध्मो अ᳚जिगादस्य॒ शत्रू॒न्वि ति॒ग्मेन᳚ वृष॒भेणा॒ पुरो᳚॑भेत् ।",
          "begin": 0.0,
          "end": 7.893
        },
        {
          "text": "सं वज्रे᳚णासृजद्वृ॒त्रमिन्द्र॒ः प्र स्वां म॒तिम᳚तिर॒च्छाश᳚दानः ॥",
          "begin": 7.893,
          "end": 19.32
        }
      ]
    },
    {
      "id": "1.33.14",
      "mandala": 1,
      "sukta": 33,
      "rik": 14,
      "padas": [
        {
          "text": "आव॒ः कुत्स᳚मिन्द्र॒ यस्मि᳚ञ्चा॒कन्प्रावो॒ युध्य᳚न्तं वृष॒भं दश᳚द्युम् ।",
          "begin": 0.0,
          "end": 8.044
        },
        {
          "text": "श॒फच्यु᳚तो रे॒णुर्न᳚क्षत॒ द्यामुच्छ्वै᳚त्रे॒यो नृ॒षाह्या᳚य तस्थौ ॥",
          "begin": 8.044,
          "end": 19.84
        }
      ]
    },
    {
      "id": "1.33.15",
      "mandala": 1,
      "sukta": 33,
      "rik": 15,
      "padas": [
        {
          "text": "आव॒ः शमं᳚ वृष॒भं तुग्र्या᳚सु क्षेत्रजे॒षे म᳚घव॒ञ्छ्वित्र्यं॒ गाम् ।",
          "begin": 0.0,
          "end": 11.027
        },
        {
          "text": "ज्योक्चि॒दत्र᳚ तस्थि॒वांसो᳚ अक्रञ्छत्रूय॒तामध᳚रा॒ वेद᳚नाकः ॥",
          "begin": 11.027,
          "end": 22.0
        }
      ]
    }
  ]
}