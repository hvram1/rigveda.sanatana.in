{
  "mandala": 1,
  "sukta": 79,
  "verses": [
    {
      "id": "1.79.1",
      "mandala": 1,
      "sukta": 79,
      "rik": 1,
      "padas": [
        {
          "text": "हिर᳚ण्यकेशो॒ रज᳚सो विसा॒रे॑हि॒र्धुनि॒र्वात᳚ इव॒ ध्रजी᳚मान् ।",
          "begin": 0.0,
          "end": 9.437
        },
        {
          "text": "शुचि᳚भ्राजा उ॒षसो॒ नवे᳚दा॒ यश᳚स्वतीरप॒स्युवो॒ न स॒त्याः ॥",
          "begin": 9.437,
          "end": 17.64
        }
      ]
    },
    {
      "id": "1.79.2",
      "mandala": 1,
      "sukta": 79,
      "rik": 2,
      "padas": [
        {
          "text": "आ ते᳚ सुप॒र्णा अ᳚मिनन्तँ॒ एवै᳚ः कृ॒ष्णो नो᳚नाव वृष॒भो यदी॒दम् ।",
          "begin": 0.0,
          "end": 7.641
        },
        {
          "text": "शि॒वाभि॒र्न स्मय᳚मानाभि॒रागा॒त्पत᳚न्ति॒ मिहः᳚ स्त॒नय᳚न्त्य॒भ्रा ॥",
          "begin": 7.641,
          "end": 20.16
        }
      ]
    },
    {
      "id": "1.79.3",
      "mandala": 1,
      "sukta": 79,
      "rik": 3,
      "padas": [
        {
          "text": "यदी᳚मृ॒तस्य॒ पय᳚सा॒ पिया᳚नो॒ नय᳚न्नृ॒तस्य᳚ प॒थिभी॒ रजि᳚ष्ठैः ।",
          "begin": 0.0,
          "end": 8.021
        },
        {
          "text": "अ॒र्य॒मा मि॒त्रो वरु᳚ण॒ः परि᳚ज्मा॒ त्वचं᳚ पृञ्च॒न्त्युप᳚रस्य॒ योनौ᳚ ॥",
          "begin": 8.021,
          "end": 17.88
        }
      ]
    },
    {
      "id": "1.79.4",
      "mandala": 1,
      "sukta": 79,
      "rik": 4,
      "padas": [
        {
          "text": "अग्ने॒ वाज᳚स्य॒ गोम᳚त॒ ईशा᳚नः सहसो यहो ।",
          "begin": 0.0,
          "end": 7.052
        },
        {
          "text": "अ॒स्मे धे᳚हि जातवेदो॒ महि॒ श्रवः᳚ ॥",
          "begin": 7.052,
          "end": 12.44
        }
      ]
    },
    {
      "id": "1.79.5",
      "mandala": 1,
      "sukta": 79,
      "rik": 5,
      "padas": [
        {
          "text": "स इ᳚धा॒नो वसु᳚ष्क॒विर॒ग्निरी॒ळेन्यो᳚ गि॒रा ।",
          "begin": 0.0,
          "end": 6.422
        },
        {
          "text": "रे॒वद॒स्मभ्यं᳚ पुर्वणीक दीदिहि ॥",
          "begin": 6.422,
          "end": 11.04
        }
      ]
    },
    {
      "id": "1.79.6",
      "mandala": 1,
      "sukta": 79,
      "rik": 6,
      "padas": [
        {
          "text": "क्ष॒पो रा᳚जन्नु॒त त्मनाग्ने॒ वस्तो᳚रु॒तोषसः᳚ ।",
          "begin": 0.0,
          "end": 7.52
        },
        {
          "text": "स ति᳚ग्मजम्भ र॒क्षसो᳚ दह॒ प्रति᳚ ॥",
          "begin": 7.52,
          "end": 12.12
        }
      ]
    },
    {
      "id": "1.79.7",
      "mandala": 1,
      "sukta": 79,
      "rik": 7,
      "padas": [
        {
          "text": "अवा᳚ नो अग्न ऊ॒तिभि᳚र्गाय॒त्रस्य॒ प्रभ᳚र्मणि ।",
          "begin": 0.0,
          "end": 7.676
        },
        {
          "text": "विश्वा᳚सु धी॒षु व᳚न्द्य ॥",
          "begin": 7.676,
          "end": 11.48
        }
      ]
    },
    {
      "id": "1.79.8",
      "mandala": 1,
      "sukta": 79,
      "rik": 8,
      "padas": [
        {
          "text": "आ नो᳚ अग्ने र॒यिं भ᳚र सत्रा॒साहं॒ वरे᳚ण्यम् ।",
          "begin": 0.0,
          "end": 7.165
        },
        {
          "text": "विश्वा᳚सु पृ॒त्सु दु॒ष्टर᳚म् ॥",
          "begin": 7.165,
          "end": 11.72
        }
      ]
    },
    {
      "id": "1.79.9",
      "mandala": 1,
      "sukta": 79,
      "rik": 9,
      "padas": [
        {
          "text": "आ नो᳚ अग्ने सुचे॒तुना᳚ र॒यिं वि॒श्वायु᳚पोषसम् ।",
          "begin": 0.0,
          "end": 8.006
        },
        {
          "text": "मा॒र्डी॒कं धे᳚हि जी॒वसे᳚ ॥",
          "begin": 8.006,
          "end": 12.6
        }
      ]
    },
    {
      "id": "1.79.10",
      "mandala": 1,
      "sukta": 79,
      "rik": 10,
      "padas": [
        {
          "text": "प्र पू॒तास्ति॒ग्मशो᳚चिषे॒ वाचो᳚ गोतमा॒ग्नये᳚ ।",
          "begin": 0.0,
          "end": 7.996
        },
        {
          "text": "भर᳚स्व सुम्न॒युर्गिरः᳚ ॥",
          "begin": 7.996,
          "end": 11.36
        }
      ]
    },
    {
      "id": "1.79.11",
      "mandala": 1,
      "sukta": 79,
      "rik": 11,
      "padas": [
        {
          "text": "यो नो᳚ अग्ने॑भि॒दास॒त्यन्ति᳚ दू॒रे प᳚दी॒ष्ट सः ।",
          "begin": 0.0,
          "end": 6.238
        },
        {
          "text": "अ॒स्माक॒मिद्वृ॒धे भ᳚व ॥",
          "begin": 6.238,
          "end": 10.4
        }
      ]
    },
    {
      "id": "1.79.12",
      "mandala": 1,
      "sukta": 79,
      "rik": 12,
      "padas": [
        {
          "text": "स॒ह॒स्रा॒क्षो विच᳚र्षणिर॒ग्नी रक्षां᳚सि सेधति ।",
          "begin": 0.0,
          "end": 7.227
        },
        {
          "text": "होता᳚ गृणीत उ॒क्थ्य᳚ः ॥",
          "begin": 7.227,
          "end": 12.72
        }
      ]
    }
  ]
}