{
  "mandala": 1,
  "sukta": 147,
  "verses": [
    {
      "id": "1.147.1",
      "mandala": 1,
      "sukta": 147,
      "rik": 1,
      "padas": [
        {
          "text": "क॒था ते᳚ अग्ने शु॒चय᳚न्त आ॒योर्द᳚दा॒शुर्वाजे᳚भिराशुषा॒णाः ।",
          "begin": 0.0,
          "end": 10.863
        },
        {
          "text": "उ॒भे यत्तो॒के तन᳚ये॒ दधा᳚ना ऋ॒तस्य॒ साम᳚न्र॒णय᳚न्त दे॒वाः ॥",
          "begin": 10.863,
          "end": 20.0
        }
      ]
    },
    {
      "id": "1.147.2",
      "mandala": 1,
      "sukta": 147,
      "rik": 2,
      "padas": [
        {
          "text": "बोधा᳚ मे अ॒स्य वच᳚सो यविष्ठ॒ मंहि᳚ष्ठस्य॒ प्रभृ᳚तस्य स्वधावः ।",
          "begin": 0.0,
          "end": 8.711
        },
        {
          "text": "पीय᳚ति त्वो॒ अनु᳚ त्वो गृणाति व॒न्दारु᳚स्ते त॒न्वं᳚ वन्दे अग्ने ॥",
          "begin": 8.711,
          "end": 17.64
        }
      ]
    },
    {
      "id": "1.147.3",
      "mandala": 1,
      "sukta": 147,
      "rik": 3,
      "padas": [
        {
          "text": "ये पा॒यवो᳚ मामते॒यं ते᳚ अग्ने॒ पश्य᳚न्तो अ॒न्धं दु᳚रि॒तादर᳚क्षन् ।",
          "begin": 0.0,
          "end": 10.973
        },
        {
          "text": "र॒रक्ष॒ तान्त्सु॒कृतो᳚ वि॒श्ववे᳚दा॒ दिप्स᳚न्त॒ इद्रि॒पवो॒ नाह᳚ देभुः ॥",
          "begin": 10.973,
          "end": 20.36
        }
      ]
    },
    {
      "id": "1.147.4",
      "mandala": 1,
      "sukta": 147,
      "rik": 4,
      "padas": [
        {
          "text": "यो नो᳚ अग्ने॒ अर᳚रिवाँ अघा॒युर᳚राती॒वा म॒र्चय᳚ति द्व॒येन᳚ ।",
          "begin": 0.0,
          "end": 8.47
        },
        {
          "text": "मन्त्रो᳚ गु॒रुः पुन᳚रस्तु॒ सो अ᳚स्मा॒ अनु᳚ मृक्षीष्ट त॒न्वं᳚ दुरु॒क्तैः ॥",
          "begin": 8.47,
          "end": 18.84
        }
      ]
    },
    {
      "id": "1.147.5",
      "mandala": 1,
      "sukta": 147,
      "rik": 5,
      "padas": [
        {
          "text": "उ॒त वा॒ यः स᳚हस्य प्रवि॒द्वान्मर्तो॒ मर्तं᳚ म॒र्चय᳚ति द्व॒येन᳚ ।",
          "begin": 0.0,
          "end": 9.265
        },
        {
          "text": "अतः᳚ पाहि स्तवमान स्तु॒वन्त॒मग्ने॒ माकि᳚र्नो दुरि॒ताय᳚ धायीः ॥",
          "begin": 9.265,
          "end": 18.8
        }
      ]
    }
  ]
}