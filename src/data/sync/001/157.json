{
  "mandala": 1,
  "sukta": 157,
  "verses": [
    {
      "id": "1.157.1",
      "mandala": 1,
      "sukta": 157,
      "rik": 1,
      "padas": [
        {
          "text": "अबो᳚ध्य॒ग्निर्ज्म उदे᳚ति॒ सूर्यो॒ व्यु१॒᳚षाश्च॒न्द्रा म॒ह्या᳚वो अ॒र्चिषा᳚ ।",
          "begin": 0.0,
          "end": 11.021
        },
        {
          "text": "आयु᳚क्षाताम॒श्विना॒ यात᳚वे॒ रथं॒ प्रासा᳚वीद्दे॒वः स᳚वि॒ता जग॒त्पृथ᳚क् ॥",
          "begin": 11.021,
          "end": 22.04
        }
      ]
    },
    {
      "id": "1.157.2",
      "mandala": 1,
      "sukta": 157,
      "rik": 2,
      "padas": [
        {
          "text": "यद्यु॒ञ्जाथे॒ वृष᳚णमश्विना॒ रथं᳚ घृ॒तेन᳚ नो॒ मधु᳚ना क्ष॒त्रमु᳚क्षतम् ।",
          "begin": 0.0,
          "end": 9.065
        },
        {
          "text": "अ॒स्माकं॒ ब्रह्म॒ पृत᳚नासु जिन्वतं व॒यं धना॒ शूर᳚साता भजेमहि ॥",
          "begin": 9.065,
          "end": 16.36
        }
      ]
    },
    {
      "id": "1.157.3",
      "mandala": 1,
      "sukta": 157,
      "rik": 3,
      "padas": [
        {
          "text": "अ॒र्वाङ्त्रि᳚च॒क्रो म᳚धु॒वाह᳚नो॒ रथो᳚ जी॒राश्वो᳚ अ॒श्विनो᳚र्यातु॒ सुष्टु᳚तः ।",
          "begin": 0.0,
          "end": 10.613
        },
        {
          "text": "त्रि॒व॒न्धु॒रो म॒घवा᳚ वि॒श्वसौ᳚भग॒ः शं न॒ आ व᳚क्षद्द्वि॒पदे॒ चतु᳚ष्पदे ॥",
          "begin": 10.613,
          "end": 19.72
        }
      ]
    },
    {
      "id": "1.157.4",
      "mandala": 1,
      "sukta": 157,
      "rik": 4,
      "padas": [
        {
          "text": "आ न॒ ऊर्जं᳚ वहतमश्विना यु॒वं मधु᳚मत्या न॒ः कश᳚या मिमिक्षतम् ।",
          "begin": 0.0,
          "end": 8.348
        },
        {
          "text": "प्रायु॒स्तारि᳚ष्टं॒ नी रपां᳚सि मृक्षतं॒ सेध᳚तं॒ द्वेषो॒ भव᳚तं सचा॒भुवा᳚ ॥",
          "begin": 8.348,
          "end": 18.72
        }
      ]
    },
    {
      "id": "1.157.5",
      "mandala": 1,
      "sukta": 157,
      "rik": 5,
      "padas": [
        {
          "text": "यु॒वं ह॒ गर्भं॒ जग᳚तीषु धत्थो यु॒वं विश्वे᳚षु॒ भुव᳚नेष्व॒न्तः ।",
          "begin": 0.0,
          "end": 8.217
        },
        {
          "text": "यु॒वम॒ग्निं च᳚ वृषणाव॒पश्च॒ वन॒स्पतीँ᳚रश्विना॒वैर᳚येथाम् ॥",
          "begin": 8.217,
          "end": 16.88
        }
      ]
    },
    {
      "id": "1.157.6",
      "mandala": 1,
      "sukta": 157,
      "rik": 6,
      "padas": [
        {
          "text": "यु॒वं ह᳚ स्थो भि॒षजा᳚ भेष॒जेभि॒रथो᳚ ह स्थो र॒थ्या॒३॒᳚ राथ्ये᳚भिः ।",
          "begin": 0.0,
          "end": 12.29
        },
        {
          "text": "अथो᳚ ह क्ष॒त्रमधि᳚ धत्थ उग्रा॒ यो वां᳚ ह॒विष्मा॒न्मन᳚सा द॒दाश᳚ ॥",
          "begin": 12.29,
          "end": 21.28
        }
      ]
    }
  ]
}