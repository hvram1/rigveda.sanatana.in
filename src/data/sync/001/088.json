{
  "mandala": 1,
  "sukta": 88,
  "verses": [
    {
      "id": "1.88.1",
      "mandala": 1,
      "sukta": 88,
      "rik": 1,
      "padas": [
        {
          "text": "आ वि॒द्युन्म᳚द्भिर्मरुतः स्व॒र्कै रथे᳚भिर्यात ऋष्टि॒मद्भि॒रश्व᳚पर्णैः ।",
          "begin": 0.0,
          "end": 10.129
        },
        {
          "text": "आ वर्षि᳚ष्ठया न इ॒षा वयो॒ न प᳚प्तता सुमायाः ॥",
          "begin": 10.129,
          "end": 16.16
        }
      ]
    },
    {
      "id": "1.88.2",
      "mandala": 1,
      "sukta": 88,
      "rik": 2,
      "padas": [
        {
          "text": "ते᳚॑रु॒णेभि॒र्वर॒मा पि॒शङ्गै᳚ः शु॒भे कं या᳚न्ति रथ॒तूर्भि॒रश्वै᳚ः ।",
          "begin": 0.0,
          "end": 10.622
        },
        {
          "text": "रु॒क्मो न चि॒त्रः स्वधि᳚तीवान्प॒व्या रथ᳚स्य जङ्घनन्त॒ भूम᳚ ॥",
          "begin": 10.622,
          "end": 17.88
        }
      ]
    },
    {
      "id": "1.88.3",
      "mandala": 1,
      "sukta": 88,
      "rik": 3,
      "padas": [
        {
          "text": "श्रि॒ये कं वो॒ अधि᳚ त॒नूषु॒ वाशी᳚र्मे॒धा वना॒ न कृ᳚णवन्त ऊ॒र्ध्वा ।",
          "begin": 0.0,
          "end": 9.271
        },
        {
          "text": "यु॒ष्मभ्यं॒ कं म᳚रुतः सुजातास्तुविद्यु॒म्नासो᳚ धनयन्ते॒ अद्रि᳚म् ॥",
          "begin": 9.271,
          "end": 18.8
        }
      ]
    },
    {
      "id": "1.88.4",
      "mandala": 1,
      "sukta": 88,
      "rik": 4,
      "padas": [
        {
          "text": "अहा᳚नि॒ गृध्रा॒ः पर्या व॒ आगु᳚रि॒मां धियं᳚ वार्का॒र्यां च᳚ दे॒वीम् ।",
          "begin": 0.0,
          "end": 10.227
        },
        {
          "text": "ब्रह्म᳚ कृ॒ण्वन्तो॒ गोत᳚मासो अ॒र्कैरू॒र्ध्वं नु᳚नुद्र उत्स॒धिं पिब᳚ध्यै ॥",
          "begin": 10.227,
          "end": 18.96
        }
      ]
    },
    {
      "id": "1.88.5",
      "mandala": 1,
      "sukta": 88,
      "rik": 5,
      "padas": [
        {
          "text": "ए॒तत्त्यन्न योज᳚नमचेति स॒स्वर्ह॒ यन्म᳚रुतो॒ गोत᳚मो वः ।",
          "begin": 0.0,
          "end": 8.653
        },
        {
          "text": "पश्य॒न्हिर᳚ण्यचक्रा॒नयो᳚दंष्ट्रान्वि॒धाव᳚तो व॒राहू᳚न् ॥",
          "begin": 8.653,
          "end": 15.92
        }
      ]
    },
    {
      "id": "1.88.6",
      "mandala": 1,
      "sukta": 88,
      "rik": 6,
      "padas": [
        {
          "text": "ए॒षा स्या वो᳚ मरुतो॑नुभ॒र्त्री प्रति᳚ ष्टोभति वा॒घतो॒ न वाणी᳚ ।",
          "begin": 0.0,
          "end": 10.293
        },
        {
          "text": "अस्तो᳚भय॒द्वृथा᳚सा॒मनु᳚ स्व॒धां गभ᳚स्त्योः ॥",
          "begin": 10.293,
          "end": 18.72
        }
      ]
    }
  ]
}