{
  "mandala": 1,
  "sukta": 64,
  "verses": [
    {
      "id": "1.64.1",
      "mandala": 1,
      "sukta": 64,
      "rik": 1,
      "padas": [
        {
          "text": "वृष्णे॒ शर्धा᳚य॒ सुम᳚खाय वे॒धसे॒ नोधः᳚ सुवृ॒क्तिं प्र भ᳚रा म॒रुद्भ्य᳚ः ।",
          "begin": 0.0,
          "end": 12.832
        },
        {
          "text": "अ॒पो न धीरो॒ मन᳚सा सु॒हस्त्यो॒ गिर॒ः सम᳚ञ्जे वि॒दथे᳚ष्वा॒भुवः᳚ ॥",
          "begin": 12.832,
          "end": 18.64
        }
      ]
    },
    {
      "id": "1.64.2",
      "mandala": 1,
      "sukta": 64,
      "rik": 2,
      "padas": [
        {
          "text": "ते ज᳚ज्ञिरे दि॒व ऋ॒ष्वास᳚ उ॒क्षणो᳚ रु॒द्रस्य॒ मर्या॒ असु᳚रा अरे॒पसः᳚ ।",
          "begin": 0.0,
          "end": 10.059
        },
        {
          "text": "पा॒व॒कास॒ः शुच᳚य॒ः सूर्या᳚ इव॒ सत्वा᳚नो॒ न द्र॒प्सिनो᳚ घो॒रव᳚र्पसः ॥",
          "begin": 10.059,
          "end": 19.64
        }
      ]
    },
    {
      "id": "1.64.3",
      "mandala": 1,
      "sukta": 64,
      "rik": 3,
      "padas": [
        {
          "text": "युवा᳚नो रु॒द्रा अ॒जरा᳚ अभो॒ग्घनो᳚ वव॒क्षुरध्रि᳚गाव॒ः पर्व᳚ता इव ।",
          "begin": 0.0,
          "end": 10.393
        },
        {
          "text": "दृ॒ळ्हा चि॒द्विश्वा॒ भुव᳚नानि॒ पार्थि᳚वा॒ प्र च्या᳚वयन्ति दि॒व्यानि᳚ म॒ज्मना᳚ ॥",
          "begin": 10.393,
          "end": 20.48
        }
      ]
    },
    {
      "id": "1.64.4",
      "mandala": 1,
      "sukta": 64,
      "rik": 4,
      "padas": [
        {
          "text": "चि॒त्रैर॒ञ्जिभि॒र्वपु᳚षे॒ व्य᳚ञ्जते॒ वक्ष᳚स्सु रु॒क्माँ अधि᳚ येतिरे शु॒भे ।",
          "begin": 0.0,
          "end": 9.852
        },
        {
          "text": "अंसे᳚ष्वेषां॒ नि मि᳚मृक्षुरृ॒ष्टयः᳚ सा॒कं ज᳚ज्ञिरे स्व॒धया᳚ दि॒वो नरः᳚ ॥",
          "begin": 9.852,
          "end": 19.52
        }
      ]
    },
    {
      "id": "1.64.5",
      "mandala": 1,
      "sukta": 64,
      "rik": 5,
      "padas": [
        {
          "text": "ई॒शा॒न॒कृतो॒ धुन᳚यो रि॒शाद᳚सो॒ वाता᳚न्वि॒द्युत॒स्तवि᳚षीभिरक्रत ।",
          "begin": 0.0,
          "end": 8.916
        },
        {
          "text": "दु॒हन्त्यूध᳚र्दि॒व्यानि॒ धूत᳚यो॒ भूमिं᳚ पिन्वन्ति॒ पय᳚सा॒ परि᳚ज्रयः ॥",
          "begin": 8.916,
          "end": 17.24
        }
      ]
    },
    {
      "id": "1.64.6",
      "mandala": 1,
      "sukta": 64,
      "rik": 6,
      "padas": [
        {
          "text": "पिन्व᳚न्त्य॒पो म॒रुतः᳚ सु॒दान᳚व॒ः पयो᳚ घृ॒तव᳚द्वि॒दथे᳚ष्वा॒भुवः᳚ ।",
          "begin": 0.0,
          "end": 9.258
        },
        {
          "text": "अत्यं॒ न मि॒हे वि न᳚यन्ति वा॒जिन॒मुत्सं᳚ दुहन्ति स्त॒नय᳚न्त॒मक्षि᳚तम् ॥",
          "begin": 9.258,
          "end": 17.64
        }
      ]
    },
    {
      "id": "1.64.7",
      "mandala": 1,
      "sukta": 64,
      "rik": 7,
      "padas": [
        {
          "text": "म॒हि॒षासो᳚ मा॒यिन᳚श्चि॒त्रभा᳚नवो गि॒रयो॒ न स्वत᳚वसो रघु॒ष्यदः᳚ ।",
          "begin": 0.0,
          "end": 7.485
        },
        {
          "text": "मृ॒गा इ᳚व ह॒स्तिनः᳚ खादथा॒ वना॒ यदारु᳚णीषु॒ तवि᳚षी॒रयु᳚ग्ध्वम् ॥",
          "begin": 7.485,
          "end": 17.0
        }
      ]
    },
    {
      "id": "1.64.8",
      "mandala": 1,
      "sukta": 64,
      "rik": 8,
      "padas": [
        {
          "text": "सिं॒हा इ᳚व नानदति॒ प्रचे᳚तसः पि॒शा इ᳚व सु॒पिशो᳚ वि॒श्ववे᳚दसः ।",
          "begin": 0.0,
          "end": 8.688
        },
        {
          "text": "क्षपो॒ जिन्व᳚न्त॒ः पृष᳚तीभिरृ॒ष्टिभि॒ः समित्स॒बाध॒ः शव॒साहि᳚मन्यवः ॥",
          "begin": 8.688,
          "end": 18.68
        }
      ]
    },
    {
      "id": "1.64.9",
      "mandala": 1,
      "sukta": 64,
      "rik": 9,
      "padas": [
        {
          "text": "रोद᳚सी॒ आ व᳚दता गणश्रियो॒ नृषा᳚चः शूरा॒ः शव॒साहि᳚मन्यवः ।",
          "begin": 0.0,
          "end": 9.168
        },
        {
          "text": "आ व॒न्धुरे᳚ष्व॒मति॒र्न द᳚र्श॒ता वि॒द्युन्न त᳚स्थौ मरुतो॒ रथे᳚षु वः ॥",
          "begin": 9.168,
          "end": 17.8
        }
      ]
    },
    {
      "id": "1.64.10",
      "mandala": 1,
      "sukta": 64,
      "rik": 10,
      "padas": [
        {
          "text": "वि॒श्ववे᳚दसो र॒यिभि॒ः समो᳚कस॒ः सम्मि᳚श्लास॒स्तवि᳚षीभिर्विर॒प्शिनः᳚ ।",
          "begin": 0.0,
          "end": 9.214
        },
        {
          "text": "अस्ता᳚र॒ इषुं᳚ दधिरे॒ गभ᳚स्त्योरन॒न्तशु᳚ष्मा॒ वृष᳚खादयो॒ नरः᳚ ॥",
          "begin": 9.214,
          "end": 18.32
        }
      ]
    },
    {
      "id": "1.64.11",
      "mandala": 1,
      "sukta": 64,
      "rik": 11,
      "padas": [
        {
          "text": "हि॒र॒ण्यये᳚भिः प॒विभि᳚ः पयो॒वृध॒ उज्जि᳚घ्नन्त आप॒थ्यो॒३॒᳚ न पर्व᳚तान् ।",
          "begin": 0.0,
          "end": 5.298
        },
        {
          "text": "म॒खा अ॒यासः᳚ स्व॒सृतो᳚ ध्रुव॒च्युतो᳚ दुध्र॒कृतो᳚ म॒रुतो॒ भ्राज᳚दृष्टयः ॥",
          "begin": 5.298,
          "end": 22.2
        }
      ]
    },
    {
      "id": "1.64.12",
      "mandala": 1,
      "sukta": 64,
      "rik": 12,
      "padas": [
        {
          "text": "घृषुं᳚ पाव॒कं व॒निनं॒ विच᳚र्षणिं रु॒द्रस्य᳚ सू॒नुं ह॒वसा᳚ गृणीमसि ।",
          "begin": 0.0,
          "end": 9.528
        },
        {
          "text": "र॒ज॒स्तुरं᳚ त॒वसं॒ मारु᳚तं ग॒णमृ᳚जी॒षिणं॒ वृष᳚णं सश्चत श्रि॒ये ॥",
          "begin": 9.528,
          "end": 17.36
        }
      ]
    },
    {
      "id": "1.64.13",
      "mandala": 1,
      "sukta": 64,
      "rik": 13,
      "padas": [
        {
          "text": "प्र नू स मर्त॒ः शव᳚सा॒ जनाँ॒ अति᳚ त॒स्थौ व᳚ ऊ॒ती म᳚रुतो॒ यमाव᳚त ।",
          "begin": 0.0,
          "end": 6.916
        },
        {
          "text": "अर्व᳚द्भि॒र्वाजं᳚ भरते॒ धना॒ नृभि᳚रा॒पृच्छ्यं॒ क्रतु॒मा क्षे᳚ति॒ पुष्य᳚ति ॥",
          "begin": 6.916,
          "end": 18.04
        }
      ]
    },
    {
      "id": "1.64.14",
      "mandala": 1,
      "sukta": 64,
      "rik": 14,
      "padas": [
        {
          "text": "च॒र्कृत्यं᳚ मरुतः पृ॒त्सु दु॒ष्टरं᳚ द्यु॒मन्तं॒ शुष्मं᳚ म॒घव᳚त्सु धत्तन ।",
          "begin": 0.0,
          "end": 9.837
        },
        {
          "text": "ध॒न॒स्पृत᳚मु॒क्थ्यं᳚ वि॒श्वच᳚र्षणिं तो॒कं पु᳚ष्येम॒ तन᳚यं श॒तं हिमा᳚ः ॥",
          "begin": 9.837,
          "end": 18.64
        }
      ]
    },
    {
      "id": "1.64.15",
      "mandala": 1,
      "sukta": 64,
      "rik": 15,
      "padas": [
        {
          "text": "नू ष्ठि॒रं म᳚रुतो वी॒रव᳚न्तमृती॒षाहं᳚ र॒यिम॒स्मासु᳚ धत्त ।",
          "begin": 0.0,
          "end": 9.008
        },
        {
          "text": "स॒ह॒स्रिणं᳚ श॒तिनं᳚ शूशु॒वांसं᳚ प्रा॒तर्म॒क्षू धि॒याव᳚सुर्जगम्यात् ॥",
          "begin": 9.008,
          "end": 20.16
        }
      ]
    }
  ]
}