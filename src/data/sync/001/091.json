{
  "mandala": 1,
  "sukta": 91,
  "verses": [
    {
      "id": "1.91.1",
      "mandala": 1,
      "sukta": 91,
      "rik": 1,
      "padas": [
        {
          "text": "त्वं सो᳚म॒ प्र चि᳚कितो मनी॒षा त्वं रजि᳚ष्ठ॒मनु᳚ नेषि॒ पन्था᳚म् ।",
          "begin": 0.0,
          "end": 12.339
        },
        {
          "text": "तव॒ प्रणी᳚ती पि॒तरो᳚ न इन्दो दे॒वेषु॒ रत्न᳚मभजन्त॒ धीरा᳚ः ॥",
          "begin": 12.339,
          "end": 18.96
        }
      ]
    },
    {
      "id": "1.91.2",
      "mandala": 1,
      "sukta": 91,
      "rik": 2,
      "padas": [
        {
          "text": "त्वं सो᳚म॒ क्रतु᳚भिः सु॒क्रतु᳚र्भू॒स्त्वं दक्षै᳚ः सु॒दक्षो᳚ वि॒श्ववे᳚दाः ।",
          "begin": 0.0,
          "end": 8.624
        },
        {
          "text": "त्वं वृषा᳚ वृष॒त्वेभि᳚र्महि॒त्वा द्यु॒म्नेभि᳚र्द्यु॒म्न्य᳚भवो नृ॒चक्षा᳚ः ॥",
          "begin": 8.624,
          "end": 20.0
        }
      ]
    },
    {
      "id": "1.91.3",
      "mandala": 1,
      "sukta": 91,
      "rik": 3,
      "padas": [
        {
          "text": "राज्ञो॒ नु ते॒ वरु᳚णस्य व्र॒तानि᳚ बृ॒हद्ग᳚भी॒रं तव᳚ सोम॒ धाम᳚ ।",
          "begin": 0.0,
          "end": 8.226
        },
        {
          "text": "शुचि॒ष्ट्वम᳚सि प्रि॒यो न मि॒त्रो द॒क्षाय्यो᳚ अर्य॒मेवा᳚सि सोम ॥",
          "begin": 8.226,
          "end": 16.2
        }
      ]
    },
    {
      "id": "1.91.4",
      "mandala": 1,
      "sukta": 91,
      "rik": 4,
      "padas": [
        {
          "text": "या ते॒ धामा᳚नि दि॒वि या पृ᳚थि॒व्यां या पर्व᳚ते॒ष्वोष᳚धीष्व॒प्सु ।",
          "begin": 0.0,
          "end": 8.827
        },
        {
          "text": "तेभि᳚र्नो॒ विश्वै᳚ः सु॒मना॒ अहे᳚ळ॒न्राज᳚न्त्सोम॒ प्रति᳚ ह॒व्या गृ᳚भाय ॥",
          "begin": 8.827,
          "end": 19.12
        }
      ]
    },
    {
      "id": "1.91.5",
      "mandala": 1,
      "sukta": 91,
      "rik": 5,
      "padas": [
        {
          "text": "त्वं सो᳚मासि॒ सत्प᳚ति॒स्त्वं राजो॒त वृ᳚त्र॒हा ।",
          "begin": 0.0,
          "end": 6.364
        },
        {
          "text": "त्वं भ॒द्रो अ᳚सि॒ क्रतु᳚ः ॥",
          "begin": 6.364,
          "end": 10.08
        }
      ]
    },
    {
      "id": "1.91.6",
      "mandala": 1,
      "sukta": 91,
      "rik": 6,
      "padas": [
        {
          "text": "त्वं च᳚ सोम नो॒ वशो᳚ जी॒वातुं॒ न म᳚रामहे ।",
          "begin": 0.0,
          "end": 6.565
        },
        {
          "text": "प्रि॒यस्तो᳚त्रो॒ वन॒स्पति᳚ः ॥",
          "begin": 6.565,
          "end": 10.6
        }
      ]
    },
    {
      "id": "1.91.7",
      "mandala": 1,
      "sukta": 91,
      "rik": 7,
      "padas": [
        {
          "text": "त्वं सो᳚म म॒हे भगं॒ त्वं यून᳚ ऋताय॒ते ।",
          "begin": 0.0,
          "end": 6.49
        },
        {
          "text": "दक्षं᳚ दधासि जी॒वसे᳚ ॥",
          "begin": 6.49,
          "end": 10.44
        }
      ]
    },
    {
      "id": "1.91.8",
      "mandala": 1,
      "sukta": 91,
      "rik": 8,
      "padas": [
        {
          "text": "त्वं नः᳚ सोम वि॒श्वतो॒ रक्षा᳚ राजन्नघाय॒तः ।",
          "begin": 0.0,
          "end": 6.901
        },
        {
          "text": "न रि᳚ष्ये॒त्त्वाव᳚त॒ः सखा᳚ ॥",
          "begin": 6.901,
          "end": 10.68
        }
      ]
    },
    {
      "id": "1.91.9",
      "mandala": 1,
      "sukta": 91,
      "rik": 9,
      "padas": [
        {
          "text": "सोम॒ यास्ते᳚ मयो॒भुव᳚ ऊ॒तय॒ः सन्ति᳚ दा॒शुषे᳚ ।",
          "begin": 0.0,
          "end": 5.744
        },
        {
          "text": "ताभि᳚र्नो॑वि॒ता भ᳚व ॥",
          "begin": 5.744,
          "end": 10.68
        }
      ]
    },
    {
      "id": "1.91.10",
      "mandala": 1,
      "sukta": 91,
      "rik": 10,
      "padas": [
        {
          "text": "इ॒मं य॒ज्ञमि॒दं वचो᳚ जुजुषा॒ण उ॒पाग᳚हि ।",
          "begin": 0.0,
          "end": 5.611
        },
        {
          "text": "सोम॒ त्वं नो᳚ वृ॒धे भ᳚व ॥",
          "begin": 5.611,
          "end": 9.4
        }
      ]
    },
    {
      "id": "1.91.11",
      "mandala": 1,
      "sukta": 91,
      "rik": 11,
      "padas": [
        {
          "text": "सोम᳚ गी॒र्भिष्ट्वा᳚ व॒यं व॒र्धया᳚मो वचो॒विदः᳚ ।",
          "begin": 0.0,
          "end": 7.219
        },
        {
          "text": "सु॒मृ॒ळी॒को न॒ आ वि᳚श ॥",
          "begin": 7.219,
          "end": 10.12
        }
      ]
    },
    {
      "id": "1.91.12",
      "mandala": 1,
      "sukta": 91,
      "rik": 12,
      "padas": [
        {
          "text": "ग॒य॒स्फानो᳚ अमीव॒हा व᳚सु॒वित्पु᳚ष्टि॒वर्ध᳚नः ।",
          "begin": 0.0,
          "end": 6.359
        },
        {
          "text": "सु॒मि॒त्रः सो᳚म नो भव ॥",
          "begin": 6.359,
          "end": 9.64
        }
      ]
    },
    {
      "id": "1.91.13",
      "mandala": 1,
      "sukta": 91,
      "rik": 13,
      "padas": [
        {
          "text": "सोम᳚ रार॒न्धि नो᳚ हृ॒दि गावो॒ न यव᳚से॒ष्वा ।",
          "begin": 0.0,
          "end": 6.419
        },
        {
          "text": "मर्य᳚ इव॒ स्व ओ॒क्ये᳚ ॥",
          "begin": 6.419,
          "end": 10.0
        }
      ]
    },
    {
      "id": "1.91.14",
      "mandala": 1,
      "sukta": 91,
      "rik": 14,
      "padas": [
        {
          "text": "यः सो᳚म स॒ख्ये तव᳚ रा॒रण᳚द्देव॒ मर्त्य᳚ः ।",
          "begin": 0.0,
          "end": 6.351
        },
        {
          "text": "तं दक्ष᳚ः सचते क॒विः ॥",
          "begin": 6.351,
          "end": 9.4
        }
      ]
    },
    {
      "id": "1.91.15",
      "mandala": 1,
      "sukta": 91,
      "rik": 15,
      "padas": [
        {
          "text": "उ॒रु॒ष्या णो᳚ अ॒भिश᳚स्ते॒ः सोम॒ नि पा॒ह्यंह᳚सः ।",
          "begin": 0.0,
          "end": 4.724
        },
        {
          "text": "सखा᳚ सु॒शेव᳚ एधि नः ॥",
          "begin": 4.724,
          "end": 10.6
        }
      ]
    },
    {
      "id": "1.91.16",
      "mandala": 1,
      "sukta": 91,
      "rik": 16,
      "padas": [
        {
          "text": "आ प्या᳚यस्व॒ समे᳚तु ते वि॒श्वतः᳚ सोम॒ वृष्ण्य᳚म् ।",
          "begin": 0.0,
          "end": 8.011
        },
        {
          "text": "भवा॒ वाज᳚स्य संग॒थे ॥",
          "begin": 8.011,
          "end": 11.12
        }
      ]
    },
    {
      "id": "1.91.17",
      "mandala": 1,
      "sukta": 91,
      "rik": 17,
      "padas": [
        {
          "text": "आ प्या᳚यस्व मदिन्तम॒ सोम॒ विश्वे᳚भिरं॒शुभि᳚ः ।",
          "begin": 0.0,
          "end": 7.568
        },
        {
          "text": "भवा᳚ नः सु॒श्रव᳚स्तम॒ः सखा᳚ वृ॒धे ॥",
          "begin": 7.568,
          "end": 12.72
        }
      ]
    },
    {
      "id": "1.91.18",
      "mandala": 1,
      "sukta": 91,
      "rik": 18,
      "padas": [
        {
          "text": "सं ते॒ पयां᳚सि॒ समु᳚ यन्तु॒ वाजा॒ः सं वृष्ण्या᳚न्यभिमाति॒षाहः᳚ ।",
          "begin": 0.0,
          "end": 9.019
        },
        {
          "text": "आ॒प्याय᳚मानो अ॒मृता᳚य सोम दि॒वि श्रवां᳚स्युत्त॒मानि᳚ धिष्व ॥",
          "begin": 9.019,
          "end": 17.76
        }
      ]
    },
    {
      "id": "1.91.19",
      "mandala": 1,
      "sukta": 91,
      "rik": 19,
      "padas": [
        {
          "text": "या ते॒ धामा᳚नि ह॒विषा॒ यज᳚न्ति॒ ता ते॒ विश्वा᳚ परि॒भूर᳚स्तु य॒ज्ञम् ।",
          "begin": 0.0,
          "end": 9.943
        },
        {
          "text": "ग॒य॒स्फानः᳚ प्र॒तर᳚णः सु॒वीरो॑वी᳚रहा॒ प्र च᳚रा सोम॒ दुर्या᳚न् ॥",
          "begin": 9.943,
          "end": 17.76
        }
      ]
    },
    {
      "id": "1.91.20",
      "mandala": 1,
      "sukta": 91,
      "rik": 20,
      "padas": [
        {
          "text": "सोमो᳚ धे॒नुं सोमो॒ अर्व᳚न्तमा॒शुं सोमो᳚ वी॒रं क᳚र्म॒ण्यं᳚ ददाति ।",
          "begin": 0.0,
          "end": 8.921
        },
        {
          "text": "सा॒द॒न्यं᳚ विद॒थ्यं᳚ स॒भेयं᳚ पितृ॒श्रव᳚णं॒ यो ददा᳚शदस्मै ॥",
          "begin": 8.921,
          "end": 20.84
        }
      ]
    },
    {
      "id": "1.91.21",
      "mandala": 1,
      "sukta": 91,
      "rik": 21,
      "padas": [
        {
          "text": "अषा᳚ळ्हं यु॒त्सु पृत᳚नासु॒ पप्रिं᳚ स्व॒र्षाम॒प्सां वृ॒जन᳚स्य गो॒पाम् ।",
          "begin": 0.0,
          "end": 9.475
        },
        {
          "text": "भ॒रे॒षु॒जां सु᳚क्षि॒तिं सु॒श्रव᳚सं॒ जय᳚न्तं॒ त्वामनु᳚ मदेम सोम ॥",
          "begin": 9.475,
          "end": 17.68
        }
      ]
    },
    {
      "id": "1.91.22",
      "mandala": 1,
      "sukta": 91,
      "rik": 22,
      "padas": [
        {
          "text": "त्वमि॒मा ओष᳚धीः सोम॒ विश्वा॒स्त्वम॒पो अ᳚जनय॒स्त्वं गाः ।",
          "begin": 0.0,
          "end": 8.382
        },
        {
          "text": "त्वमा त᳚तन्थो॒र्व१॒᳚न्तरि᳚क्षं॒ त्वं ज्योति᳚षा॒ वि तमो᳚ ववर्थ ॥",
          "begin": 8.382,
          "end": 16.48
        }
      ]
    },
    {
      "id": "1.91.23",
      "mandala": 1,
      "sukta": 91,
      "rik": 23,
      "padas": [
        {
          "text": "दे॒वेन᳚ नो॒ मन᳚सा देव सोम रा॒यो भा॒गं स᳚हसावन्न॒भि यु᳚ध्य ।",
          "begin": 0.0,
          "end": 7.782
        },
        {
          "text": "मा त्वा त᳚न॒दीशि᳚षे वी॒र्य᳚स्यो॒भये᳚भ्य॒ः प्र चि᳚कित्सा॒ गवि᳚ष्टौ ॥",
          "begin": 7.782,
          "end": 19.0
        }
      ]
    }
  ]
}