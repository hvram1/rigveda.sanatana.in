{
  "mandala": 1,
  "sukta": 44,
  "verses": [
    {
      "id": "1.44.1",
      "mandala": 1,
      "sukta": 44,
      "rik": 1,
      "padas": [
        {
          "text": "अग्ने॒ विव᳚स्वदु॒षस᳚श्चि॒त्रं राधो᳚ अमर्त्य ।",
          "begin": 0.0,
          "end": 4.495
        },
        {
          "text": "आ दा॒शुषे᳚ जातवेदो वहा॒ त्वम॒द्या दे॒वाँ उ᳚ष॒र्बुधः᳚ ॥",
          "begin": 4.495,
          "end": 17.32
        }
      ]
    },
    {
      "id": "1.44.2",
      "mandala": 1,
      "sukta": 44,
      "rik": 2,
      "padas": [
        {
          "text": "जुष्टो॒ हि दू॒तो असि᳚ हव्य॒वाह॒नो॑ग्ने᳚ र॒थीर᳚ध्व॒राणा᳚म् ।",
          "begin": 0.0,
          "end": 10.302
        },
        {
          "text": "स॒जूर॒श्विभ्या᳚मु॒षसा᳚ सु॒वीर्य᳚म॒स्मे धे᳚हि॒ श्रवो᳚ बृ॒हत् ॥",
          "begin": 10.302,
          "end": 20.44
        }
      ]
    },
    {
      "id": "1.44.3",
      "mandala": 1,
      "sukta": 44,
      "rik": 3,
      "padas": [
        {
          "text": "अ॒द्या दू॒तं वृ᳚णीमहे॒ वसु᳚म॒ग्निं पु᳚रुप्रि॒यम् ।",
          "begin": 0.0,
          "end": 7.034
        },
        {
          "text": "धू॒मके᳚तुं॒ भाऋ᳚जीकं॒ व्यु᳚ष्टिषु य॒ज्ञाना᳚मध्वर॒श्रिय᳚म् ॥",
          "begin": 7.034,
          "end": 16.32
        }
      ]
    },
    {
      "id": "1.44.4",
      "mandala": 1,
      "sukta": 44,
      "rik": 4,
      "padas": [
        {
          "text": "श्रेष्ठं॒ यवि᳚ष्ठ॒मति᳚थिं॒ स्वा᳚हुतं॒ जुष्टं॒ जना᳚य दा॒शुषे᳚ ।",
          "begin": 0.0,
          "end": 5.626
        },
        {
          "text": "दे॒वाँ अच्छा॒ यात᳚वे जा॒तवे᳚दसम॒ग्निमी᳚ळे॒ व्यु᳚ष्टिषु ॥",
          "begin": 5.626,
          "end": 19.48
        }
      ]
    },
    {
      "id": "1.44.5",
      "mandala": 1,
      "sukta": 44,
      "rik": 5,
      "padas": [
        {
          "text": "स्त॒वि॒ष्यामि॒ त्वाम॒हं विश्व᳚स्यामृत भोजन ।",
          "begin": 0.0,
          "end": 6.894
        },
        {
          "text": "अग्ने᳚ त्रा॒तार᳚म॒मृतं᳚ मियेध्य॒ यजि᳚ष्ठं हव्यवाहन ॥",
          "begin": 6.894,
          "end": 15.12
        }
      ]
    },
    {
      "id": "1.44.6",
      "mandala": 1,
      "sukta": 44,
      "rik": 6,
      "padas": [
        {
          "text": "सु॒शंसो᳚ बोधि गृण॒ते य᳚विष्ठ्य॒ मधु᳚जिह्व॒ः स्वा᳚हुतः ।",
          "begin": 0.0,
          "end": 8.449
        },
        {
          "text": "प्रस्क᳚ण्वस्य प्रति॒रन्नायु᳚र्जी॒वसे᳚ नम॒स्या दैव्यं॒ जन᳚म् ॥",
          "begin": 8.449,
          "end": 17.6
        }
      ]
    },
    {
      "id": "1.44.7",
      "mandala": 1,
      "sukta": 44,
      "rik": 7,
      "padas": [
        {
          "text": "होता᳚रं वि॒श्ववे᳚दसं॒ सं हि त्वा॒ विश᳚ इ॒न्धते᳚ ।",
          "begin": 0.0,
          "end": 8.752
        },
        {
          "text": "स आ व᳚ह पुरुहूत॒ प्रचे᳚त॒सो॑ग्ने᳚ दे॒वाँ इ॒ह द्र॒वत् ॥",
          "begin": 8.752,
          "end": 17.52
        }
      ]
    },
    {
      "id": "1.44.8",
      "mandala": 1,
      "sukta": 44,
      "rik": 8,
      "padas": [
        {
          "text": "स॒वि॒तार᳚मु॒षस᳚म॒श्विना॒ भग᳚म॒ग्निं व्यु᳚ष्टिषु॒ क्षपः᳚ ।",
          "begin": 0.0,
          "end": 7.75
        },
        {
          "text": "कण्वा᳚सस्त्वा सु॒तसो᳚मास इन्धते हव्य॒वाहं᳚ स्वध्वर ॥",
          "begin": 7.75,
          "end": 16.4
        }
      ]
    },
    {
      "id": "1.44.9",
      "mandala": 1,
      "sukta": 44,
      "rik": 9,
      "padas": [
        {
          "text": "पति॒र्ह्य᳚ध्व॒राणा॒मग्ने᳚ दू॒तो वि॒शामसि᳚ ।",
          "begin": 0.0,
          "end": 6.887
        },
        {
          "text": "उ॒ष॒र्बुध॒ आ व᳚ह॒ सोम᳚पीतये दे॒वाँ अ॒द्य स्व॒र्दृशः᳚ ॥",
          "begin": 6.887,
          "end": 14.56
        }
      ]
    },
    {
      "id": "1.44.10",
      "mandala": 1,
      "sukta": 44,
      "rik": 10,
      "padas": [
        {
          "text": "अग्ने॒ पूर्वा॒ अनू॒षसो᳚ विभावसो दी॒देथ᳚ वि॒श्वद᳚र्शतः ।",
          "begin": 0.0,
          "end": 9.41
        },
        {
          "text": "असि॒ ग्रामे᳚ष्ववि॒ता पु॒रोहि॒तो॑सि᳚ य॒ज्ञेषु॒ मानु᳚षः ॥",
          "begin": 9.41,
          "end": 16.92
        }
      ]
    },
    {
      "id": "1.44.11",
      "mandala": 1,
      "sukta": 44,
      "rik": 11,
      "padas": [
        {
          "text": "नि त्वा᳚ य॒ज्ञस्य॒ साध᳚न॒मग्ने॒ होता᳚रमृ॒त्विज᳚म् ।",
          "begin": 0.0,
          "end": 8.373
        },
        {
          "text": "म॒नु॒ष्वद्दे᳚व धीमहि॒ प्रचे᳚तसं जी॒रं दू॒तमम᳚र्त्यम् ॥",
          "begin": 8.373,
          "end": 16.6
        }
      ]
    },
    {
      "id": "1.44.12",
      "mandala": 1,
      "sukta": 44,
      "rik": 12,
      "padas": [
        {
          "text": "यद्दे॒वानां᳚ मित्रमहः पु॒रोहि॒तो॑न्त᳚रो॒ यासि᳚ दू॒त्य᳚म् ।",
          "begin": 0.0,
          "end": 9.507
        },
        {
          "text": "सिन्धो᳚रिव॒ प्रस्व᳚नितास ऊ॒र्मयो॒॑ग्नेर्भ्रा᳚जन्ते अ॒र्चयः᳚ ॥",
          "begin": 9.507,
          "end": 19.36
        }
      ]
    },
    {
      "id": "1.44.13",
      "mandala": 1,
      "sukta": 44,
      "rik": 13,
      "padas": [
        {
          "text": "श्रु॒धि श्रु᳚त्कर्ण॒ वह्नि᳚भिर्दे॒वैर᳚ग्ने स॒याव᳚भिः ।",
          "begin": 0.0,
          "end": 9.336
        },
        {
          "text": "आ सी᳚दन्तु ब॒र्हिषि᳚ मि॒त्रो अ᳚र्य॒मा प्रा᳚त॒र्यावा᳚णो अध्व॒रम् ॥",
          "begin": 9.336,
          "end": 18.2
        }
      ]
    },
    {
      "id": "1.44.14",
      "mandala": 1,
      "sukta": 44,
      "rik": 14,
      "padas": [
        {
          "text": "शृ॒ण्वन्तु॒ स्तोमं᳚ म॒रुतः᳚ सु॒दान᳚वो॑ग्निजि॒ह्वा ऋ᳚ता॒वृधः᳚ ।",
          "begin": 0.0,
          "end": 9.698
        },
        {
          "text": "पिब᳚तु॒ सोमं॒ वरु᳚णो धृ॒तव्र᳚तो॒॑श्विभ्या᳚मु॒षसा᳚ स॒जूः ॥",
          "begin": 9.698,
          "end": 19.96
        }
      ]
    }
  ]
}