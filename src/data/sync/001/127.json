{
  "mandala": 1,
  "sukta": 127,
  "verses": [
    {
      "id": "1.127.1",
      "mandala": 1,
      "sukta": 127,
      "rik": 1,
      "padas": [
        {
          "text": "अ॒ग्निं होता᳚रं मन्ये॒ दास्व᳚न्तं॒ वसुं᳚ सू॒नुं सह᳚सो जा॒तवे᳚दसं॒ विप्रं॒ न जा॒तवे᳚दसम् ।",
          "begin": 0.0,
          "end": 11.866
        },
        {
          "text": "य ऊ॒र्ध्वया᳚ स्वध्व॒रो दे॒वो दे॒वाच्या᳚ कृ॒पा ।",
          "begin": 11.866,
          "end": 22.236
        },
        {
          "text": "घृ॒तस्य॒ विभ्रा᳚ष्टि॒मनु᳚ वष्टि शो॒चिषा॒जुह्वा᳚नस्य स॒र्पिषः᳚ ॥",
          "begin": 22.236,
          "end": 30.76
        }
      ]
    },
    {
      "id": "1.127.2",
      "mandala": 1,
      "sukta": 127,
      "rik": 2,
      "padas": [
        {
          "text": "यजि᳚ष्ठं त्वा॒ यज᳚माना हुवेम॒ ज्येष्ठ॒मङ्गि᳚रसां विप्र॒ मन्म᳚भि॒र्विप्रे᳚भिः शुक्र॒ मन्म᳚भिः ।",
          "begin": 0.0,
          "end": 15.176
        },
        {
          "text": "परि᳚ज्मानमिव॒ द्यां होता᳚रं चर्षणी॒नाम् ।",
          "begin": 15.176,
          "end": 20.626
        },
        {
          "text": "शो॒चिष्के᳚शं॒ वृष᳚णं॒ यमि॒मा विश॒ः प्राव᳚न्तु जू॒तये॒ विशः᳚ ॥",
          "begin": 20.626,
          "end": 26.44
        }
      ]
    },
    {
      "id": "1.127.3",
      "mandala": 1,
      "sukta": 127,
      "rik": 3,
      "padas": [
        {
          "text": "स हि पु॒रू चि॒दोज᳚सा वि॒रुक्म᳚ता॒ दीद्या᳚नो॒ भव᳚ति द्रुहंत॒रः प᳚र॒शुर्न द्रु᳚हंत॒रः ।",
          "begin": 0.0,
          "end": 10.89
        },
        {
          "text": "वी॒ळु चि॒द्यस्य॒ समृ᳚तौ॒ श्रुव॒द्वने᳚व॒ यत्स्थि॒रम् ।",
          "begin": 10.89,
          "end": 17.136
        },
        {
          "text": "नि॒ःषह᳚माणो यमते॒ नाय᳚ते धन्वा॒सहा॒ नाय᳚ते ॥",
          "begin": 17.136,
          "end": 23.64
        }
      ]
    },
    {
      "id": "1.127.4",
      "mandala": 1,
      "sukta": 127,
      "rik": 4,
      "padas": [
        {
          "text": "दृ॒ळ्हा चि᳚दस्मा॒ अनु᳚ दु॒र्यथा᳚ वि॒दे तेजि᳚ष्ठाभिर॒रणि᳚भिर्दा॒ष्ट्यव᳚से॒॑ग्नये᳚ दा॒ष्ट्यव᳚से ।",
          "begin": 0.0,
          "end": 12.226
        },
        {
          "text": "प्र यः पु॒रूणि॒ गाह᳚ते॒ तक्ष॒द्वने᳚व शो॒चिषा᳚ ।",
          "begin": 12.226,
          "end": 18.873
        },
        {
          "text": "स्थि॒रा चि॒दन्ना॒ नि रि᳚णा॒त्योज᳚सा॒ नि स्थि॒राणि᳚ चि॒दोज᳚सा ॥",
          "begin": 18.873,
          "end": 25.68
        }
      ]
    },
    {
      "id": "1.127.5",
      "mandala": 1,
      "sukta": 127,
      "rik": 5,
      "padas": [
        {
          "text": "तम᳚स्य पृ॒क्षमुप᳚रासु धीमहि॒ नक्तं॒ यः सु॒दर्श᳚तरो॒ दिवा᳚तरा॒दप्रा᳚युषे॒ दिवा᳚तरात् ।",
          "begin": 0.0,
          "end": 12.715
        },
        {
          "text": "आद॒स्यायु॒र्ग्रभ᳚णवद्वी॒ळु शर्म॒ न सू॒नवे᳚ ।",
          "begin": 12.715,
          "end": 18.351
        },
        {
          "text": "भ॒क्तमभ᳚क्त॒मवो॒ व्यन्तो᳚ अ॒जरा᳚ अ॒ग्नयो॒ व्यन्तो᳚ अ॒जरा᳚ः ॥",
          "begin": 18.351,
          "end": 27.92
        }
      ]
    },
    {
      "id": "1.127.6",
      "mandala": 1,
      "sukta": 127,
      "rik": 6,
      "padas": [
        {
          "text": "स हि शर्धो॒ न मारु᳚तं तुवि॒ष्वणि॒रप्न᳚स्वतीषू॒र्वरा᳚स्वि॒ष्टनि॒रार्त᳚नास्वि॒ष्टनि᳚ः ।",
          "begin": 0.0,
          "end": 11.555
        },
        {
          "text": "आद᳚द्ध॒व्यान्या᳚द॒दिर्य॒ज्ञस्य᳚ के॒तुर॒र्हणा᳚ ।",
          "begin": 11.555,
          "end": 18.643
        },
        {
          "text": "अध᳚ स्मास्य॒ हर्ष᳚तो॒ हृषी᳚वतो॒ विश्वे᳚ जुषन्त॒ पन्थां॒ नरः᳚ शु॒भे न पन्था᳚म् ॥",
          "begin": 18.643,
          "end": 28.68
        }
      ]
    },
    {
      "id": "1.127.7",
      "mandala": 1,
      "sukta": 127,
      "rik": 7,
      "padas": [
        {
          "text": "द्वि॒ता यदीं᳚ की॒स्तासो᳚ अ॒भिद्य᳚वो नम॒स्यन्त᳚ उप॒वोच᳚न्त॒ भृग᳚वो म॒थ्नन्तो᳚ दा॒शा भृग᳚वः ।",
          "begin": 0.0,
          "end": 12.88
        },
        {
          "text": "अ॒ग्निरी᳚शे॒ वसू᳚नां॒ शुचि॒र्यो ध॒र्णिरे᳚षाम् ।",
          "begin": 12.88,
          "end": 19.748
        },
        {
          "text": "प्रि॒याँ अ᳚पि॒धीँर्व᳚निषीष्ट॒ मेधि᳚र॒ आ व᳚निषीष्ट॒ मेधि᳚रः ॥",
          "begin": 19.748,
          "end": 27.76
        }
      ]
    },
    {
      "id": "1.127.8",
      "mandala": 1,
      "sukta": 127,
      "rik": 8,
      "padas": [
        {
          "text": "विश्वा᳚सां त्वा वि॒शां पतिं᳚ हवामहे॒ सर्वा᳚सां समा॒नं दम्प᳚तिं भु॒जे स॒त्यगि᳚र्वाहसं भु॒जे ।",
          "begin": 0.0,
          "end": 13.878
        },
        {
          "text": "अति᳚थिं॒ मानु᳚षाणां पि॒तुर्न यस्या᳚स॒या ।",
          "begin": 13.878,
          "end": 20.375
        },
        {
          "text": "अ॒मी च॒ विश्वे᳚ अ॒मृता᳚स॒ आ वयो᳚ ह॒व्या दे॒वेष्वा वयः᳚ ॥",
          "begin": 20.375,
          "end": 28.52
        }
      ]
    },
    {
      "id": "1.127.9",
      "mandala": 1,
      "sukta": 127,
      "rik": 9,
      "padas": [
        {
          "text": "त्वम᳚ग्ने॒ सह᳚सा॒ सह᳚न्तमः शु॒ष्मिन्त᳚मो जायसे दे॒वता᳚तये र॒यिर्न दे॒वता᳚तये ।",
          "begin": 0.0,
          "end": 11.232
        },
        {
          "text": "शु॒ष्मिन्त᳚मो॒ हि ते॒ मदो᳚ द्यु॒म्निन्त᳚म उ॒त क्रतु᳚ः ।",
          "begin": 11.232,
          "end": 15.195
        },
        {
          "text": "अध᳚ स्मा ते॒ परि᳚ चरन्त्यजर श्रुष्टी॒वानो॒ नाज᳚र ॥",
          "begin": 15.195,
          "end": 24.2
        }
      ]
    },
    {
      "id": "1.127.10",
      "mandala": 1,
      "sukta": 127,
      "rik": 10,
      "padas": [
        {
          "text": "प्र वो᳚ म॒हे सह᳚सा॒ सह᳚स्वत उष॒र्बुधे᳚ पशु॒षे नाग्नये॒ स्तोमो᳚ बभूत्व॒ग्नये᳚ ।",
          "begin": 0.0,
          "end": 12.009
        },
        {
          "text": "प्रति॒ यदीं᳚ ह॒विष्मा॒न्विश्वा᳚सु॒ क्षासु॒ जोगु᳚वे ।",
          "begin": 12.009,
          "end": 17.887
        },
        {
          "text": "अग्रे᳚ रे॒भो न ज᳚रत ऋषू॒णां जूर्णि॒र्होत᳚ ऋषू॒णाम् ॥",
          "begin": 17.887,
          "end": 26.48
        }
      ]
    },
    {
      "id": "1.127.11",
      "mandala": 1,
      "sukta": 127,
      "rik": 11,
      "padas": [
        {
          "text": "स नो॒ नेदि᳚ष्ठं॒ ददृ᳚शान॒ आ भ॒राग्ने᳚ दे॒वेभि॒ः सच᳚नाः सुचे॒तुना᳚ म॒हो रा॒यः सु᳚चे॒तुना᳚ ।",
          "begin": 0.0,
          "end": 12.887
        },
        {
          "text": "महि᳚ शविष्ठ नस्कृधि सं॒चक्षे᳚ भु॒जे अ॒स्यै ।",
          "begin": 12.887,
          "end": 21.75
        },
        {
          "text": "महि᳚ स्तो॒तृभ्यो᳚ मघवन्त्सु॒वीर्यं॒ मथी᳚रु॒ग्रो न शव᳚सा ॥",
          "begin": 21.75,
          "end": 28.68
        }
      ]
    }
  ]
}