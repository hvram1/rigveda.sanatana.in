{
  "mandala": 1,
  "sukta": 110,
  "verses": [
    {
      "id": "1.110.1",
      "mandala": 1,
      "sukta": 110,
      "rik": 1,
      "padas": [
        {
          "text": "त॒तं मे॒ अप॒स्तदु᳚ तायते॒ पुन॒ः स्वादि᳚ष्ठा धी॒तिरु॒चथा᳚य शस्यते ।",
          "begin": 0.0,
          "end": 9.819
        },
        {
          "text": "अ॒यं स᳚मु॒द्र इ॒ह वि॒श्वदे᳚व्य॒ः स्वाहा᳚कृतस्य॒ समु᳚ तृप्णुत ऋभवः ॥",
          "begin": 9.819,
          "end": 17.76
        }
      ]
    },
    {
      "id": "1.110.2",
      "mandala": 1,
      "sukta": 110,
      "rik": 2,
      "padas": [
        {
          "text": "आ॒भो॒गयं॒ प्र यदि॒च्छन्त॒ ऐत॒नापा᳚का॒ः प्राञ्चो॒ मम॒ के चि᳚दा॒पयः᳚ ।",
          "begin": 0.0,
          "end": 9.229
        },
        {
          "text": "सौध᳚न्वनासश्चरि॒तस्य᳚ भू॒मनाग᳚च्छत सवि॒तुर्दा॒शुषो᳚ गृ॒हम् ॥",
          "begin": 9.229,
          "end": 17.28
        }
      ]
    },
    {
      "id": "1.110.3",
      "mandala": 1,
      "sukta": 110,
      "rik": 3,
      "padas": [
        {
          "text": "तत्स᳚वि॒ता वो᳚॑मृत॒त्वमासु᳚व॒दगो᳚ह्यं॒ यच्छ्र॒वय᳚न्त॒ ऐत᳚न ।",
          "begin": 0.0,
          "end": 8.449
        },
        {
          "text": "त्यं चि᳚च्चम॒समसु᳚रस्य॒ भक्ष᳚ण॒मेकं॒ सन्त᳚मकृणुता॒ चतु᳚र्वयम् ॥",
          "begin": 8.449,
          "end": 15.56
        }
      ]
    },
    {
      "id": "1.110.4",
      "mandala": 1,
      "sukta": 110,
      "rik": 4,
      "padas": [
        {
          "text": "वि॒ष्ट्वी शमी᳚ तरणि॒त्वेन᳚ वा॒घतो॒ मर्ता᳚स॒ः सन्तो᳚ अमृत॒त्वमा᳚नशुः ।",
          "begin": 0.0,
          "end": 9.793
        },
        {
          "text": "सौ॒ध॒न्व॒ना ऋ॒भव॒ः सूर᳚चक्षसः संवत्स॒रे सम᳚पृच्यन्त धी॒तिभि᳚ः ॥",
          "begin": 9.793,
          "end": 17.48
        }
      ]
    },
    {
      "id": "1.110.5",
      "mandala": 1,
      "sukta": 110,
      "rik": 5,
      "padas": [
        {
          "text": "क्षेत्र᳚मिव॒ वि म᳚मु॒स्तेज᳚नेनँ॒ एकं॒ पात्र᳚मृ॒भवो॒ जेह᳚मानम् ।",
          "begin": 0.0,
          "end": 8.509
        },
        {
          "text": "उप᳚स्तुता उप॒मं नाध᳚माना॒ अम᳚र्त्येषु॒ श्रव᳚ इ॒च्छमा᳚नाः ॥",
          "begin": 8.509,
          "end": 16.24
        }
      ]
    },
    {
      "id": "1.110.6",
      "mandala": 1,
      "sukta": 110,
      "rik": 6,
      "padas": [
        {
          "text": "आ म᳚नी॒षाम॒न्तरि᳚क्षस्य॒ नृभ्य᳚ः स्रु॒चेव᳚ घृ॒तं जु᳚हवाम वि॒द्मना᳚ ।",
          "begin": 0.0,
          "end": 8.113
        },
        {
          "text": "त॒र॒णि॒त्वा ये पि॒तुर᳚स्य सश्चि॒र ऋ॒भवो॒ वाज᳚मरुहन्दि॒वो रजः᳚ ॥",
          "begin": 8.113,
          "end": 15.32
        }
      ]
    },
    {
      "id": "1.110.7",
      "mandala": 1,
      "sukta": 110,
      "rik": 7,
      "padas": [
        {
          "text": "ऋ॒भुर्न॒ इन्द्र॒ः शव᳚सा॒ नवी᳚यानृ॒भुर्वाजे᳚भि॒र्वसु᳚भि॒र्वसु᳚र्द॒दिः ।",
          "begin": 0.0,
          "end": 10.371
        },
        {
          "text": "यु॒ष्माकं᳚ देवा॒ अव॒साह᳚नि प्रि॒ये॒३॒᳚॑भि ति᳚ष्ठेम पृत्सु॒तीरसु᳚न्वताम् ॥",
          "begin": 10.371,
          "end": 20.4
        }
      ]
    },
    {
      "id": "1.110.8",
      "mandala": 1,
      "sukta": 110,
      "rik": 8,
      "padas": [
        {
          "text": "निश्चर्म᳚ण ऋभवो॒ गाम᳚पिंशत॒ सं व॒त्सेना᳚सृजता मा॒तरं॒ पुनः᳚ ।",
          "begin": 0.0,
          "end": 8.988
        },
        {
          "text": "सौध᳚न्वनासः स्वप॒स्यया᳚ नरो॒ जिव्री॒ युवा᳚ना पि॒तरा᳚कृणोतन ॥",
          "begin": 8.988,
          "end": 17.96
        }
      ]
    },
    {
      "id": "1.110.9",
      "mandala": 1,
      "sukta": 110,
      "rik": 9,
      "padas": [
        {
          "text": "वाजे᳚भिर्नो॒ वाज᳚सातावविड्ढ्यृभु॒माँ इ᳚न्द्र चि॒त्रमा द᳚र्षि॒ राधः᳚ ।",
          "begin": 0.0,
          "end": 9.866
        },
        {
          "text": "तन्नो᳚ मि॒त्रो वरु᳚णो मामहन्ता॒मदि᳚ति॒ः सिन्धु᳚ः पृथि॒वी उ॒त द्यौः ॥",
          "begin": 9.866,
          "end": 19.96
        }
      ]
    }
  ]
}