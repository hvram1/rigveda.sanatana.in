{
  "mandala": 1,
  "sukta": 104,
  "verses": [
    {
      "id": "1.104.1",
      "mandala": 1,
      "sukta": 104,
      "rik": 1,
      "padas": [
        {
          "text": "योनि᳚ष्ट इन्द्र नि॒षदे᳚ अकारि॒ तमा नि षी᳚द स्वा॒नो नार्वा᳚ ।",
          "begin": 0.0,
          "end": 9.546
        },
        {
          "text": "वि॒मुच्या॒ वयो᳚॑व॒सायाश्वा᳚न्दो॒षा वस्तो॒र्वही᳚यसः प्रपि॒त्वे ॥",
          "begin": 9.546,
          "end": 18.64
        }
      ]
    },
    {
      "id": "1.104.2",
      "mandala": 1,
      "sukta": 104,
      "rik": 2,
      "padas": [
        {
          "text": "ओ त्ये नर॒ इन्द्र᳚मू॒तये᳚ गु॒र्नू चि॒त्तान्त्स॒द्यो अध्व᳚नो जगम्यात् ।",
          "begin": 0.0,
          "end": 9.838
        },
        {
          "text": "दे॒वासो᳚ म॒न्युं दास᳚स्य श्चम्न॒न्ते न॒ आ व᳚क्षन्त्सुवि॒ताय॒ वर्ण᳚म् ॥",
          "begin": 9.838,
          "end": 18.8
        }
      ]
    },
    {
      "id": "1.104.3",
      "mandala": 1,
      "sukta": 104,
      "rik": 3,
      "padas": [
        {
          "text": "अव॒ त्मना᳚ भरते॒ केत᳚वेदा॒ अव॒ त्मना᳚ भरते॒ फेन᳚मु॒दन् ।",
          "begin": 0.0,
          "end": 8.81
        },
        {
          "text": "क्षी॒रेण᳚ स्नात॒ः कुय᳚वस्य॒ योषे᳚ ह॒ते ते स्या᳚तां प्रव॒णे शिफा᳚याः ॥",
          "begin": 8.81,
          "end": 19.0
        }
      ]
    },
    {
      "id": "1.104.4",
      "mandala": 1,
      "sukta": 104,
      "rik": 4,
      "padas": [
        {
          "text": "यु॒योप॒ नाभि॒रुप᳚रस्या॒योः प्र पूर्वा᳚भिस्तिरते॒ राष्टि॒ शूरः᳚ ।",
          "begin": 0.0,
          "end": 9.368
        },
        {
          "text": "अ॒ञ्ज॒सी कु᳚लि॒शी वी॒रप᳚त्नी॒ पयो᳚ हिन्वा॒ना उ॒दभि᳚र्भरन्ते ॥",
          "begin": 9.368,
          "end": 17.16
        }
      ]
    },
    {
      "id": "1.104.5",
      "mandala": 1,
      "sukta": 104,
      "rik": 5,
      "padas": [
        {
          "text": "प्रति॒ यत्स्या नीथाद᳚र्शि॒ दस्यो॒रोको॒ नाच्छा॒ सद᳚नं जान॒ती गा᳚त् ।",
          "begin": 0.0,
          "end": 9.341
        },
        {
          "text": "अध᳚ स्मा नो मघवञ्चर्कृ॒तादिन्मा नो᳚ म॒घेव᳚ निष्ष॒पी परा᳚ दाः ॥",
          "begin": 9.341,
          "end": 17.96
        }
      ]
    },
    {
      "id": "1.104.6",
      "mandala": 1,
      "sukta": 104,
      "rik": 6,
      "padas": [
        {
          "text": "स त्वं न᳚ इन्द्र॒ सूर्ये॒ सो अ॒प्स्व᳚नागा॒स्त्व आ भ᳚ज जीवशं॒से ।",
          "begin": 0.0,
          "end": 8.154
        },
        {
          "text": "मान्त᳚रां॒ भुज॒मा री᳚रिषो न॒ः श्रद्धि᳚तं ते मह॒त इ᳚न्द्रि॒याय᳚ ॥",
          "begin": 8.154,
          "end": 16.72
        }
      ]
    },
    {
      "id": "1.104.7",
      "mandala": 1,
      "sukta": 104,
      "rik": 7,
      "padas": [
        {
          "text": "अधा᳚ मन्ये॒ श्रत्ते᳚ अस्मा अधायि॒ वृषा᳚ चोदस्व मह॒ते धना᳚य ।",
          "begin": 0.0,
          "end": 10.351
        },
        {
          "text": "मा नो॒ अकृ᳚ते पुरुहूत॒ योना॒विन्द्र॒ क्षुध्य᳚द्भ्यो॒ वय᳚ आसु॒तिं दा᳚ः ॥",
          "begin": 10.351,
          "end": 19.04
        }
      ]
    },
    {
      "id": "1.104.8",
      "mandala": 1,
      "sukta": 104,
      "rik": 8,
      "padas": [
        {
          "text": "मा नो᳚ वधीरिन्द्र॒ मा परा᳚ दा॒ मा नः᳚ प्रि॒या भोज᳚नानि॒ प्र मो᳚षीः ।",
          "begin": 0.0,
          "end": 11.673
        },
        {
          "text": "आ॒ण्डा मा नो᳚ मघवञ्छक्र॒ निर्भे॒न्मा न॒ः पात्रा᳚ भेत्स॒हजा᳚नुषाणि ॥",
          "begin": 11.673,
          "end": 20.2
        }
      ]
    },
    {
      "id": "1.104.9",
      "mandala": 1,
      "sukta": 104,
      "rik": 9,
      "padas": [
        {
          "text": "अ॒र्वाङेहि॒ सोम᳚कामं त्वाहुर॒यं सु॒तस्तस्य᳚ पिबा॒ मदा᳚य ।",
          "begin": 0.0,
          "end": 8.781
        },
        {
          "text": "उ॒रु॒व्यचा᳚ ज॒ठर॒ आ वृ᳚षस्व पि॒तेव᳚ नः शृणुहि हू॒यमा᳚नः ॥",
          "begin": 8.781,
          "end": 18.04
        }
      ]
    }
  ]
}