{
  "mandala": 7,
  "sukta": 11,
  "verses": [
    {
      "id": "7.11.1",
      "mandala": 7,
      "sukta": 11,
      "rik": 1,
      "padas": [
        {
          "text": "म॒हाँ अ᳚स्यध्व॒रस्य᳚ प्रके॒तो न ऋ॒ते त्वद॒मृता᳚ मादयन्ते ।",
          "begin": 0.0,
          "end": 8.282
        },
        {
          "text": "आ विश्वे᳚भिः स॒रथं᳚ याहि दे॒वैर्न्य᳚ग्ने॒ होता᳚ प्रथ॒मः स᳚दे॒ह ॥",
          "begin": 8.282,
          "end": 16.72
        }
      ]
    },
    {
      "id": "7.11.2",
      "mandala": 7,
      "sukta": 11,
      "rik": 2,
      "padas": [
        {
          "text": "त्वामी᳚ळते अजि॒रं दू॒त्या᳚य ह॒विष्म᳚न्त॒ः सद॒मिन्मानु᳚षासः ।",
          "begin": 0.0,
          "end": 9.279
        },
        {
          "text": "यस्य᳚ दे॒वैरास᳚दो ब॒र्हिर॒ग्ने॑हा᳚न्यस्मै सु॒दिना᳚ भवन्ति ॥",
          "begin": 9.279,
          "end": 16.64
        }
      ]
    },
    {
      "id": "7.11.3",
      "mandala": 7,
      "sukta": 11,
      "rik": 3,
      "padas": [
        {
          "text": "त्रिश्चि᳚द॒क्तोः प्र चि᳚कितु॒र्वसू᳚नि॒ त्वे अ॒न्तर्दा॒शुषे॒ मर्त्या᳚य ।",
          "begin": 0.0,
          "end": 9.245
        },
        {
          "text": "म॒नु॒ष्वद᳚ग्न इ॒ह य᳚क्षि दे॒वान्भवा᳚ नो दू॒तो अ᳚भिशस्ति॒पावा᳚ ॥",
          "begin": 9.245,
          "end": 16.64
        }
      ]
    },
    {
      "id": "7.11.4",
      "mandala": 7,
      "sukta": 11,
      "rik": 4,
      "padas": [
        {
          "text": "अ॒ग्निरी᳚शे बृह॒तो अ᳚ध्व॒रस्या॒ग्निर्विश्व᳚स्य ह॒विषः᳚ कृ॒तस्य᳚ ।",
          "begin": 0.0,
          "end": 7.832
        },
        {
          "text": "क्रतुं॒ ह्य᳚स्य॒ वस᳚वो जु॒षन्ताथा᳚ दे॒वा द᳚धिरे हव्य॒वाह᳚म् ॥",
          "begin": 7.832,
          "end": 14.88
        }
      ]
    },
    {
      "id": "7.11.5",
      "mandala": 7,
      "sukta": 11,
      "rik": 5,
      "padas": [
        {
          "text": "आग्ने᳚ वह हवि॒रद्या᳚य दे॒वानिन्द्र᳚ज्येष्ठास इ॒ह मा᳚दयन्ताम् ।",
          "begin": 0.0,
          "end": 9.237
        },
        {
          "text": "इ॒मं य॒ज्ञं दि॒वि दे॒वेषु᳚ धेहि यू॒यं पा᳚त स्व॒स्तिभि॒ः सदा᳚ नः ॥",
          "begin": 9.237,
          "end": 19.04
        }
      ]
    }
  ]
}