{
  "mandala": 7,
  "sukta": 29,
  "verses": [
    {
      "id": "7.29.1",
      "mandala": 7,
      "sukta": 29,
      "rik": 1,
      "padas": [
        {
          "text": "अ॒यं सोम᳚ इन्द्र॒ तुभ्यं᳚ सुन्व॒ आ तु प्र या᳚हि हरिव॒स्तदो᳚काः ।",
          "begin": 0.0,
          "end": 7.105
        },
        {
          "text": "पिबा॒ त्व१॒᳚स्य सुषु᳚तस्य॒ चारो॒र्ददो᳚ म॒घानि᳚ मघवन्निया॒नः ॥",
          "begin": 7.105,
          "end": 22.08
        }
      ]
    },
    {
      "id": "7.29.2",
      "mandala": 7,
      "sukta": 29,
      "rik": 2,
      "padas": [
        {
          "text": "ब्रह्म᳚न्वीर॒ ब्रह्म᳚कृतिं जुषा॒णो᳚॑र्वाची॒नो हरि᳚भिर्याहि॒ तूय᳚म् ।",
          "begin": 0.0,
          "end": 8.661
        },
        {
          "text": "अ॒स्मिन्नू॒ षु सव᳚ने मादय॒स्वोप॒ ब्रह्मा᳚णि शृणव इ॒मा नः᳚ ॥",
          "begin": 8.661,
          "end": 15.96
        }
      ]
    },
    {
      "id": "7.29.3",
      "mandala": 7,
      "sukta": 29,
      "rik": 3,
      "padas": [
        {
          "text": "का ते᳚ अ॒स्त्यरं᳚कृतिः सू॒क्तैः क॒दा नू॒नं ते᳚ मघवन्दाशेम ।",
          "begin": 0.0,
          "end": 9.239
        },
        {
          "text": "विश्वा᳚ म॒तीरा त᳚तने त्वा॒याधा᳚ म इन्द्र शृणवो॒ हवे॒मा ॥",
          "begin": 9.239,
          "end": 16.44
        }
      ]
    },
    {
      "id": "7.29.4",
      "mandala": 7,
      "sukta": 29,
      "rik": 4,
      "padas": [
        {
          "text": "उ॒तो घा॒ ते पु᳚रु॒ष्या॒३॒᳚ इदा᳚स॒न्येषां॒ पूर्वे᳚षा॒मशृ᳚णो॒रृषी᳚णाम् ।",
          "begin": 0.0,
          "end": 12.177
        },
        {
          "text": "अधा॒हं त्वा᳚ मघवञ्जोहवीमि॒ त्वं न᳚ इन्द्रासि॒ प्रम᳚तिः पि॒तेव᳚ ॥",
          "begin": 12.177,
          "end": 19.52
        }
      ]
    },
    {
      "id": "7.29.5",
      "mandala": 7,
      "sukta": 29,
      "rik": 5,
      "padas": [
        {
          "text": "वो॒चेमेदिन्द्रं᳚ म॒घवा᳚नमेनं म॒हो रा॒यो राध᳚सो॒ यद्दद᳚न्नः ।",
          "begin": 0.0,
          "end": 12.164
        },
        {
          "text": "यो अर्च᳚तो॒ ब्रह्म᳚कृति॒मवि᳚ष्ठो यू॒यं पा᳚त स्व॒स्तिभि॒ः सदा᳚ नः ॥",
          "begin": 12.164,
          "end": 21.08
        }
      ]
    }
  ]
}