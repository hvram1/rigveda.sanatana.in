{
  "mandala": 7,
  "sukta": 2,
  "verses": [
    {
      "id": "7.2.1",
      "mandala": 7,
      "sukta": 2,
      "rik": 1,
      "padas": [
        {
          "text": "जु॒षस्व᳚ नः स॒मिध᳚मग्ने अ॒द्य शोचा᳚ बृ॒हद्य᳚ज॒तं धू॒ममृ॒ण्वन् ।",
          "begin": 0.0,
          "end": 6.276
        },
        {
          "text": "उप᳚ स्पृश दि॒व्यं सानु॒ स्तूपै॒ः सं र॒श्मिभि᳚स्ततन॒ः सूर्य᳚स्य ॥",
          "begin": 6.276,
          "end": 13.84
        }
      ]
    },
    {
      "id": "7.2.2",
      "mandala": 7,
      "sukta": 2,
      "rik": 2,
      "padas": [
        {
          "text": "नरा॒शंस᳚स्य महि॒मान᳚मेषा॒मुप᳚ स्तोषाम यज॒तस्य᳚ य॒ज्ञैः ।",
          "begin": 0.0,
          "end": 5.276
        },
        {
          "text": "ये सु॒क्रत᳚व॒ः शुच᳚यो धियं॒धाः स्वद᳚न्ति दे॒वा उ॒भया᳚नि ह॒व्या ॥",
          "begin": 5.276,
          "end": 14.6
        }
      ]
    },
    {
      "id": "7.2.3",
      "mandala": 7,
      "sukta": 2,
      "rik": 3,
      "padas": [
        {
          "text": "ई॒ळेन्यं᳚ वो॒ असु᳚रं सु॒दक्ष᳚म॒न्तर्दू॒तं रोद᳚सी सत्य॒वाच᳚म् ।",
          "begin": 0.0,
          "end": 9.051
        },
        {
          "text": "म॒नु॒ष्वद॒ग्निं मनु᳚ना॒ समि᳚द्धं॒ सम᳚ध्व॒राय॒ सद॒मिन्म᳚हेम ॥",
          "begin": 9.051,
          "end": 16.72
        }
      ]
    },
    {
      "id": "7.2.4",
      "mandala": 7,
      "sukta": 2,
      "rik": 4,
      "padas": [
        {
          "text": "स॒प॒र्यवो॒ भर᳚माणा अभि॒ज्ञु प्र वृ᳚ञ्जते॒ नम᳚सा ब॒र्हिर॒ग्नौ ।",
          "begin": 0.0,
          "end": 7.276
        },
        {
          "text": "आ॒जुह्वा᳚ना घृ॒तपृ᳚ष्ठं॒ पृष᳚द्व॒दध्व᳚र्यवो ह॒विषा᳚ मर्जयध्वम् ॥",
          "begin": 7.276,
          "end": 14.16
        }
      ]
    },
    {
      "id": "7.2.5",
      "mandala": 7,
      "sukta": 2,
      "rik": 5,
      "padas": [
        {
          "text": "स्वा॒ध्यो॒३॒᳚ वि दुरो᳚ देव॒यन्तो॑शि᳚श्रयू रथ॒युर्दे॒वता᳚ता ।",
          "begin": 0.0,
          "end": 9.03
        },
        {
          "text": "पू॒र्वी शिशुं॒ न मा॒तरा᳚ रिहा॒णे सम॒ग्रुवो॒ न सम᳚नेष्वञ्जन् ॥",
          "begin": 9.03,
          "end": 19.04
        }
      ]
    },
    {
      "id": "7.2.6",
      "mandala": 7,
      "sukta": 2,
      "rik": 6,
      "padas": [
        {
          "text": "उ॒त योष᳚णे दि॒व्ये म॒ही न᳚ उ॒षासा॒नक्ता᳚ सु॒दुघे᳚व धे॒नुः ।",
          "begin": 0.0,
          "end": 7.409
        },
        {
          "text": "ब॒र्हि॒षदा᳚ पुरुहू॒ते म॒घोनी॒ आ य॒ज्ञिये᳚ सुवि॒ताय᳚ श्रयेताम् ॥",
          "begin": 7.409,
          "end": 15.68
        }
      ]
    },
    {
      "id": "7.2.7",
      "mandala": 7,
      "sukta": 2,
      "rik": 7,
      "padas": [
        {
          "text": "विप्रा᳚ य॒ज्ञेषु॒ मानु᳚षेषु का॒रू मन्ये᳚ वां जा॒तवे᳚दसा॒ यज᳚ध्यै ।",
          "begin": 0.0,
          "end": 9.14
        },
        {
          "text": "ऊ॒र्ध्वं नो᳚ अध्व॒रं कृ᳚तं॒ हवे᳚षु॒ ता दे॒वेषु᳚ वनथो॒ वार्या᳚णि ॥",
          "begin": 9.14,
          "end": 17.52
        }
      ]
    },
    {
      "id": "7.2.8",
      "mandala": 7,
      "sukta": 2,
      "rik": 8,
      "padas": [
        {
          "text": "आ भार᳚ती॒ भार᳚तीभिः स॒जोषा॒ इळा᳚ दे॒वैर्म᳚नु॒ष्ये᳚भिर॒ग्निः ।",
          "begin": 0.0,
          "end": 9.54
        },
        {
          "text": "सर᳚स्वती सारस्व॒तेभि᳚र॒र्वाक्ति॒स्रो दे॒वीर्ब॒र्हिरेदं स᳚दन्तु ॥",
          "begin": 9.54,
          "end": 17.92
        }
      ]
    },
    {
      "id": "7.2.9",
      "mandala": 7,
      "sukta": 2,
      "rik": 9,
      "padas": [
        {
          "text": "तन्न᳚स्तु॒रीप॒मध᳚ पोषयि॒त्नु देव᳚ त्वष्ट॒र्वि र᳚रा॒णः स्य᳚स्व ।",
          "begin": 0.0,
          "end": 5.74
        },
        {
          "text": "यतो᳚ वी॒रः क᳚र्म॒ण्य᳚ः सु॒दक्षो᳚ यु॒क्तग्रा᳚वा॒ जाय᳚ते दे॒वका᳚मः ॥",
          "begin": 5.74,
          "end": 14.68
        }
      ]
    },
    {
      "id": "7.2.10",
      "mandala": 7,
      "sukta": 2,
      "rik": 10,
      "padas": [
        {
          "text": "वन᳚स्प॒ते॑व᳚ सृ॒जोप᳚ दे॒वान॒ग्निर्ह॒विः श᳚मि॒ता सू᳚दयाति ।",
          "begin": 0.0,
          "end": 5.214
        },
        {
          "text": "सेदु॒ होता᳚ स॒त्यत᳚रो यजाति॒ यथा᳚ दे॒वानां॒ जनि᳚मानि॒ वेद᳚ ॥",
          "begin": 5.214,
          "end": 17.4
        }
      ]
    },
    {
      "id": "7.2.11",
      "mandala": 7,
      "sukta": 2,
      "rik": 11,
      "padas": [
        {
          "text": "आ या᳚ह्यग्ने समिधा॒नो अ॒र्वाङिन्द्रे᳚ण दे॒वैः स॒रथं᳚ तु॒रेभि᳚ः ।",
          "begin": 0.0,
          "end": 12.858
        },
        {
          "text": "ब॒र्हिर्न᳚ आस्ता॒मदि᳚तिः सुपु॒त्रा स्वाहा᳚ दे॒वा अ॒मृता᳚ मादयन्ताम् ॥",
          "begin": 12.858,
          "end": 18.28
        }
      ]
    }
  ]
}