{
  "mandala": 7,
  "sukta": 65,
  "verses": [
    {
      "id": "7.65.1",
      "mandala": 7,
      "sukta": 65,
      "rik": 1,
      "padas": [
        {
          "text": "प्रति᳚ वां॒ सूर॒ उदि᳚ते सू॒क्तैर्मि॒त्रं हु᳚वे॒ वरु᳚णं पू॒तद᳚क्षम् ।",
          "begin": 0.0,
          "end": 10.889
        },
        {
          "text": "ययो᳚रसु॒र्य१॒᳚मक्षि᳚तं॒ ज्येष्ठं॒ विश्व᳚स्य॒ याम᳚न्ना॒चिता᳚ जिग॒त्नु ॥",
          "begin": 10.889,
          "end": 19.36
        }
      ]
    },
    {
      "id": "7.65.2",
      "mandala": 7,
      "sukta": 65,
      "rik": 2,
      "padas": [
        {
          "text": "ता हि दे॒वाना॒मसु᳚रा॒ ताव॒र्या ता नः᳚ क्षि॒तीः क᳚रतमू॒र्जय᳚न्तीः ।",
          "begin": 0.0,
          "end": 8.506
        },
        {
          "text": "अ॒श्याम᳚ मित्रावरुणा व॒यं वां॒ द्यावा᳚ च॒ यत्र᳚ पी॒पय॒न्नहा᳚ च ॥",
          "begin": 8.506,
          "end": 15.4
        }
      ]
    },
    {
      "id": "7.65.3",
      "mandala": 7,
      "sukta": 65,
      "rik": 3,
      "padas": [
        {
          "text": "ता भूरि᳚पाशा॒वनृ᳚तस्य॒ सेतू᳚ दुर॒त्येतू᳚ रि॒पवे॒ मर्त्या᳚य ।",
          "begin": 0.0,
          "end": 7.813
        },
        {
          "text": "ऋ॒तस्य᳚ मित्रावरुणा प॒था वा᳚म॒पो न ना॒वा दु᳚रि॒ता त᳚रेम ॥",
          "begin": 7.813,
          "end": 14.16
        }
      ]
    },
    {
      "id": "7.65.4",
      "mandala": 7,
      "sukta": 65,
      "rik": 4,
      "padas": [
        {
          "text": "आ नो᳚ मित्रावरुणा ह॒व्यजु᳚ष्टिं घृ॒तैर्गव्यू᳚तिमुक्षत॒मिळा᳚भिः ।",
          "begin": 0.0,
          "end": 8.65
        },
        {
          "text": "प्रति᳚ वा॒मत्र॒ वर॒मा जना᳚य पृणी॒तमु॒द्नो दि॒व्यस्य॒ चारो᳚ः ॥",
          "begin": 8.65,
          "end": 15.36
        }
      ]
    },
    {
      "id": "7.65.5",
      "mandala": 7,
      "sukta": 65,
      "rik": 5,
      "padas": [
        {
          "text": "ए॒ष स्तोमो᳚ वरुण मित्र॒ तुभ्यं॒ सोमः᳚ शु॒क्रो न वा॒यवे᳚॑यामि ।",
          "begin": 0.0,
          "end": 8.968
        },
        {
          "text": "अ॒वि॒ष्टं धियो᳚ जिगृ॒तं पुरं᳚धीर्यू॒यं पा᳚त स्व॒स्तिभि॒ः सदा᳚ नः ॥",
          "begin": 8.968,
          "end": 21.52
        }
      ]
    }
  ]
}