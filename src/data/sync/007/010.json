{
  "mandala": 7,
  "sukta": 10,
  "verses": [
    {
      "id": "7.10.1",
      "mandala": 7,
      "sukta": 10,
      "rik": 1,
      "padas": [
        {
          "text": "उ॒षो न जा॒रः पृ॒थु पाजो᳚ अश्रे॒द्दवि᳚द्युत॒द्दीद्य॒च्छोशु᳚चानः ।",
          "begin": 0.0,
          "end": 11.093
        },
        {
          "text": "वृषा॒ हरि॒ः शुचि॒रा भा᳚ति भा॒सा धियो᳚ हिन्वा॒न उ᳚श॒तीर᳚जीगः ॥",
          "begin": 11.093,
          "end": 19.2
        }
      ]
    },
    {
      "id": "7.10.2",
      "mandala": 7,
      "sukta": 10,
      "rik": 2,
      "padas": [
        {
          "text": "स्व१॒᳚र्ण वस्तो᳚रु॒षसा᳚मरोचि य॒ज्ञं त᳚न्वा॒ना उ॒शिजो॒ न मन्म᳚ ।",
          "begin": 0.0,
          "end": 8.36
        },
        {
          "text": "अ॒ग्निर्जन्मा᳚नि दे॒व आ वि वि॒द्वान्द्र॒वद्दू॒तो दे᳚व॒यावा॒ वनि᳚ष्ठः ॥",
          "begin": 8.36,
          "end": 17.84
        }
      ]
    },
    {
      "id": "7.10.3",
      "mandala": 7,
      "sukta": 10,
      "rik": 3,
      "padas": [
        {
          "text": "अच्छा॒ गिरो᳚ म॒तयो᳚ देव॒यन्ती᳚र॒ग्निं य᳚न्ति॒ द्रवि᳚णं॒ भिक्ष᳚माणाः ।",
          "begin": 0.0,
          "end": 9.851
        },
        {
          "text": "सु॒सं॒दृशं᳚ सु॒प्रती᳚कं॒ स्वञ्चं᳚ हव्य॒वाह᳚मर॒तिं मानु᳚षाणाम् ॥",
          "begin": 9.851,
          "end": 17.84
        }
      ]
    },
    {
      "id": "7.10.4",
      "mandala": 7,
      "sukta": 10,
      "rik": 4,
      "padas": [
        {
          "text": "इन्द्रं᳚ नो अग्ने॒ वसु᳚भिः स॒जोषा᳚ रु॒द्रं रु॒द्रेभि॒रा व᳚हा बृ॒हन्त᳚म् ।",
          "begin": 0.0,
          "end": 9.548
        },
        {
          "text": "आ॒दि॒त्येभि॒रदि᳚तिं वि॒श्वज᳚न्यां॒ बृह॒स्पति॒मृक्व᳚भिर्वि॒श्ववा᳚रम् ॥",
          "begin": 9.548,
          "end": 16.8
        }
      ]
    },
    {
      "id": "7.10.5",
      "mandala": 7,
      "sukta": 10,
      "rik": 5,
      "padas": [
        {
          "text": "म॒न्द्रं होता᳚रमु॒शिजो॒ यवि᳚ष्ठम॒ग्निं विश᳚ ईळते अध्व॒रेषु᳚ ।",
          "begin": 0.0,
          "end": 8.674
        },
        {
          "text": "स हि क्षपा᳚वाँ॒ अभ᳚वद्रयी॒णामत᳚न्द्रो दू॒तो य॒जथा᳚य दे॒वान् ॥",
          "begin": 8.674,
          "end": 18.6
        }
      ]
    }
  ]
}