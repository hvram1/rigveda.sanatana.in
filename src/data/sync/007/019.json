{
  "mandala": 7,
  "sukta": 19,
  "verses": [
    {
      "id": "7.19.1",
      "mandala": 7,
      "sukta": 19,
      "rik": 1,
      "padas": [
        {
          "text": "यस्ति॒ग्मशृ᳚ङ्गो वृष॒भो न भी॒म एकः᳚ कृ॒ष्टीश्च्या॒वय᳚ति॒ प्र विश्वा᳚ः ।",
          "begin": 0.0,
          "end": 11.787
        },
        {
          "text": "यः शश्व᳚तो॒ अदा᳚शुषो॒ गय᳚स्य प्रय॒न्तासि॒ सुष्वि᳚तराय॒ वेदः᳚ ॥",
          "begin": 11.787,
          "end": 19.56
        }
      ]
    },
    {
      "id": "7.19.2",
      "mandala": 7,
      "sukta": 19,
      "rik": 2,
      "padas": [
        {
          "text": "त्वं ह॒ त्यदि᳚न्द्र॒ कुत्स᳚माव॒ः शुश्रू᳚षमाणस्त॒न्वा᳚ सम॒र्ये ।",
          "begin": 0.0,
          "end": 8.68
        },
        {
          "text": "दासं॒ यच्छुष्णं॒ कुय᳚वं॒ न्य᳚स्मा॒ अर᳚न्धय आर्जुने॒याय॒ शिक्ष᳚न् ॥",
          "begin": 8.68,
          "end": 16.32
        }
      ]
    },
    {
      "id": "7.19.3",
      "mandala": 7,
      "sukta": 19,
      "rik": 3,
      "padas": [
        {
          "text": "त्वं धृ᳚ष्णो धृष॒ता वी॒तह᳚व्यं॒ प्रावो॒ विश्वा᳚भिरू॒तिभि᳚ः सु॒दास᳚म् ।",
          "begin": 0.0,
          "end": 7.668
        },
        {
          "text": "प्र पौरु᳚कुत्सिं त्र॒सद᳚स्युमाव॒ः क्षेत्र᳚साता वृत्र॒हत्ये᳚षु पू॒रुम् ॥",
          "begin": 7.668,
          "end": 16.16
        }
      ]
    },
    {
      "id": "7.19.4",
      "mandala": 7,
      "sukta": 19,
      "rik": 4,
      "padas": [
        {
          "text": "त्वं नृभि᳚र्नृमणो दे॒ववी᳚तौ॒ भूरी᳚णि वृ॒त्रा ह᳚र्यश्व हंसि ।",
          "begin": 0.0,
          "end": 8.405
        },
        {
          "text": "त्वं नि दस्युं॒ चुमु᳚रिं॒ धुनिं॒ चास्वा᳚पयो द॒भीत᳚ये सु॒हन्तु᳚ ॥",
          "begin": 8.405,
          "end": 15.28
        }
      ]
    },
    {
      "id": "7.19.5",
      "mandala": 7,
      "sukta": 19,
      "rik": 5,
      "padas": [
        {
          "text": "तव᳚ च्यौ॒त्नानि᳚ वज्रहस्त॒ तानि॒ नव॒ यत्पुरो᳚ नव॒तिं च᳚ स॒द्यः ।",
          "begin": 0.0,
          "end": 7.942
        },
        {
          "text": "नि॒वेश᳚ने शतत॒मावि᳚वेषी॒रह᳚ञ्च वृ॒त्रं नमु᳚चिमु॒ताह᳚न् ॥",
          "begin": 7.942,
          "end": 14.44
        }
      ]
    },
    {
      "id": "7.19.6",
      "mandala": 7,
      "sukta": 19,
      "rik": 6,
      "padas": [
        {
          "text": "सना॒ ता त᳚ इन्द्र॒ भोज᳚नानि रा॒तह᳚व्याय दा॒शुषे᳚ सु॒दासे᳚ ।",
          "begin": 0.0,
          "end": 8.554
        },
        {
          "text": "वृष्णे᳚ ते॒ हरी॒ वृष᳚णा युनज्मि॒ व्यन्तु॒ ब्रह्मा᳚णि पुरुशाक॒ वाज᳚म् ॥",
          "begin": 8.554,
          "end": 16.08
        }
      ]
    },
    {
      "id": "7.19.7",
      "mandala": 7,
      "sukta": 19,
      "rik": 7,
      "padas": [
        {
          "text": "मा ते᳚ अ॒स्यां स᳚हसाव॒न्परि᳚ष्टाव॒घाय᳚ भूम हरिवः परा॒दै ।",
          "begin": 0.0,
          "end": 5.124
        },
        {
          "text": "त्राय᳚स्व नो॑वृ॒केभि॒र्वरू᳚थै॒स्तव᳚ प्रि॒यासः᳚ सू॒रिषु᳚ स्याम ॥",
          "begin": 5.124,
          "end": 15.2
        }
      ]
    },
    {
      "id": "7.19.8",
      "mandala": 7,
      "sukta": 19,
      "rik": 8,
      "padas": [
        {
          "text": "प्रि॒यास॒ इत्ते᳚ मघवन्न॒भिष्टौ॒ नरो᳚ मदेम शर॒णे सखा᳚यः ।",
          "begin": 0.0,
          "end": 8.641
        },
        {
          "text": "नि तु॒र्वशं॒ नि याद्वं᳚ शिशीह्यतिथि॒ग्वाय॒ शंस्यं᳚ करि॒ष्यन् ॥",
          "begin": 8.641,
          "end": 16.6
        }
      ]
    },
    {
      "id": "7.19.9",
      "mandala": 7,
      "sukta": 19,
      "rik": 9,
      "padas": [
        {
          "text": "स॒द्यश्चि॒न्नु ते म᳚घवन्न॒भिष्टौ॒ नरः᳚ शंसन्त्युक्थ॒शास᳚ उ॒क्था ।",
          "begin": 0.0,
          "end": 7.43
        },
        {
          "text": "ये ते॒ हवे᳚भि॒र्वि प॒णीँरदा᳚शन्न॒स्मान्वृ᳚णीष्व॒ युज्या᳚य॒ तस्मै᳚ ॥",
          "begin": 7.43,
          "end": 16.92
        }
      ]
    },
    {
      "id": "7.19.10",
      "mandala": 7,
      "sukta": 19,
      "rik": 10,
      "padas": [
        {
          "text": "ए॒ते स्तोमा᳚ न॒रां नृ᳚तम॒ तुभ्य᳚मस्म॒द्र्य᳚ञ्चो॒ दद᳚तो म॒घानि᳚ ।",
          "begin": 0.0,
          "end": 9.075
        },
        {
          "text": "तेषा᳚मिन्द्र वृत्र॒हत्ये᳚ शि॒वो भू॒ः सखा᳚ च॒ शूरो᳚॑वि॒ता च᳚ नृ॒णाम् ॥",
          "begin": 9.075,
          "end": 17.76
        }
      ]
    },
    {
      "id": "7.19.11",
      "mandala": 7,
      "sukta": 19,
      "rik": 11,
      "padas": [
        {
          "text": "नू इ᳚न्द्र शूर॒ स्तव᳚मान ऊ॒ती ब्रह्म᳚जूतस्त॒न्वा᳚ वावृधस्व ।",
          "begin": 0.0,
          "end": 5.934
        },
        {
          "text": "उप᳚ नो॒ वाजा᳚न्मिमी॒ह्युप॒ स्तीन्यू॒यं पा᳚त स्व॒स्तिभि॒ः सदा᳚ नः ॥",
          "begin": 5.934,
          "end": 20.84
        }
      ]
    }
  ]
}