{
  "mandala": 7,
  "sukta": 5,
  "verses": [
    {
      "id": "7.5.1",
      "mandala": 7,
      "sukta": 5,
      "rik": 1,
      "padas": [
        {
          "text": "प्राग्नये᳚ त॒वसे᳚ भरध्वं॒ गिरं᳚ दि॒वो अ᳚र॒तये᳚ पृथि॒व्याः ।",
          "begin": 0.0,
          "end": 10.128
        },
        {
          "text": "यो विश्वे᳚षाम॒मृता᳚नामु॒पस्थे᳚ वैश्वान॒रो वा᳚वृ॒धे जा᳚गृ॒वद्भि᳚ः ॥",
          "begin": 10.128,
          "end": 22.88
        }
      ]
    },
    {
      "id": "7.5.2",
      "mandala": 7,
      "sukta": 5,
      "rik": 2,
      "padas": [
        {
          "text": "पृ॒ष्टो दि॒वि धाय्य॒ग्निः पृ᳚थि॒व्यां ने॒ता सिन्धू᳚नां वृष॒भः स्तिया᳚नाम् ।",
          "begin": 0.0,
          "end": 9.037
        },
        {
          "text": "स मानु᳚षीर॒भि विशो॒ वि भा᳚ति वैश्वान॒रो वा᳚वृधा॒नो वरे᳚ण ॥",
          "begin": 9.037,
          "end": 17.48
        }
      ]
    },
    {
      "id": "7.5.3",
      "mandala": 7,
      "sukta": 5,
      "rik": 3,
      "padas": [
        {
          "text": "त्वद्भि॒या विश᳚ आय॒न्नसि᳚क्नीरसम॒ना जह᳚ती॒र्भोज᳚नानि ।",
          "begin": 0.0,
          "end": 6.314
        },
        {
          "text": "वैश्वा᳚नर पू॒रवे॒ शोशु᳚चान॒ः पुरो॒ यद᳚ग्ने द॒रय॒न्नदी᳚देः ॥",
          "begin": 6.314,
          "end": 15.28
        }
      ]
    },
    {
      "id": "7.5.4",
      "mandala": 7,
      "sukta": 5,
      "rik": 4,
      "padas": [
        {
          "text": "तव᳚ त्रि॒धातु᳚ पृथि॒वी उ॒त द्यौर्वैश्वा᳚नर व्र॒तम᳚ग्ने सचन्त ।",
          "begin": 0.0,
          "end": 8.464
        },
        {
          "text": "त्वं भा॒सा रोद᳚सी॒ आ त᳚त॒न्थाज᳚स्रेण शो॒चिषा॒ शोशु᳚चानः ॥",
          "begin": 8.464,
          "end": 15.64
        }
      ]
    },
    {
      "id": "7.5.5",
      "mandala": 7,
      "sukta": 5,
      "rik": 5,
      "padas": [
        {
          "text": "त्वाम᳚ग्ने ह॒रितो᳚ वावशा॒ना गिरः᳚ सचन्ते॒ धुन᳚यो घृ॒ताची᳚ः ।",
          "begin": 0.0,
          "end": 8.467
        },
        {
          "text": "पतिं᳚ कृष्टी॒नां र॒थ्यं᳚ रयी॒णां वै᳚श्वान॒रमु॒षसां᳚ के॒तुमह्ना᳚म् ॥",
          "begin": 8.467,
          "end": 18.28
        }
      ]
    },
    {
      "id": "7.5.6",
      "mandala": 7,
      "sukta": 5,
      "rik": 6,
      "padas": [
        {
          "text": "त्वे अ᳚सु॒र्यं१॒᳚ वस᳚वो॒ न्यृ᳚ण्व॒न्क्रतुं॒ हि ते᳚ मित्रमहो जु॒षन्त᳚ ।",
          "begin": 0.0,
          "end": 8.799
        },
        {
          "text": "त्वं दस्यूँ॒रोक᳚सो अग्न आज उ॒रु ज्योति᳚र्ज॒नय॒न्नार्या᳚य ॥",
          "begin": 8.799,
          "end": 16.04
        }
      ]
    },
    {
      "id": "7.5.7",
      "mandala": 7,
      "sukta": 5,
      "rik": 7,
      "padas": [
        {
          "text": "स जाय᳚मानः पर॒मे व्यो᳚मन्वा॒युर्न पाथ॒ः परि᳚ पासि स॒द्यः ।",
          "begin": 0.0,
          "end": 7.628
        },
        {
          "text": "त्वं भुव᳚ना ज॒नय᳚न्न॒भि क्र॒न्नप᳚त्याय जातवेदो दश॒स्यन् ॥",
          "begin": 7.628,
          "end": 14.2
        }
      ]
    },
    {
      "id": "7.5.8",
      "mandala": 7,
      "sukta": 5,
      "rik": 8,
      "padas": [
        {
          "text": "ताम᳚ग्ने अ॒स्मे इष॒मेर᳚यस्व॒ वैश्वा᳚नर द्यु॒मतीं᳚ जातवेदः ।",
          "begin": 0.0,
          "end": 7.333
        },
        {
          "text": "यया॒ राध॒ः पिन्व᳚सि विश्ववार पृ॒थु श्रवो᳚ दा॒शुषे॒ मर्त्या᳚य ॥",
          "begin": 7.333,
          "end": 15.44
        }
      ]
    },
    {
      "id": "7.5.9",
      "mandala": 7,
      "sukta": 5,
      "rik": 9,
      "padas": [
        {
          "text": "तं नो᳚ अग्ने म॒घव᳚द्भ्यः पुरु॒क्षुं र॒यिं नि वाजं॒ श्रुत्यं᳚ युवस्व ।",
          "begin": 0.0,
          "end": 10.877
        },
        {
          "text": "वैश्वा᳚नर॒ महि᳚ न॒ः शर्म᳚ यच्छ रु॒द्रेभि᳚रग्ने॒ वसु᳚भिः स॒जोषा᳚ः ॥",
          "begin": 10.877,
          "end": 23.96
        }
      ]
    }
  ]
}