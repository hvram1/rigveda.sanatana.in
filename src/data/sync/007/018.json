{
  "mandala": 7,
  "sukta": 18,
  "verses": [
    {
      "id": "7.18.1",
      "mandala": 7,
      "sukta": 18,
      "rik": 1,
      "padas": [
        {
          "text": "त्वे ह॒ यत्पि॒तर᳚श्चिन्न इन्द्र॒ विश्वा᳚ वा॒मा ज᳚रि॒तारो॒ अस᳚न्वन् ।",
          "begin": 0.0,
          "end": 11.16
        },
        {
          "text": "त्वे गावः᳚ सु॒दुघा॒स्त्वे ह्यश्वा॒स्त्वं वसु᳚ देवय॒ते वनि᳚ष्ठः ॥",
          "begin": 11.16,
          "end": 18.4
        }
      ]
    },
    {
      "id": "7.18.2",
      "mandala": 7,
      "sukta": 18,
      "rik": 2,
      "padas": [
        {
          "text": "राजे᳚व॒ हि जनि᳚भि॒ः क्षेष्ये॒वाव॒ द्युभि᳚र॒भि वि॒दुष्क॒विः सन् ।",
          "begin": 0.0,
          "end": 6.439
        },
        {
          "text": "पि॒शा गिरो᳚ मघव॒न्गोभि॒रश्वै᳚स्त्वाय॒तः शि᳚शीहि रा॒ये अ॒स्मान् ॥",
          "begin": 6.439,
          "end": 15.88
        }
      ]
    },
    {
      "id": "7.18.3",
      "mandala": 7,
      "sukta": 18,
      "rik": 3,
      "padas": [
        {
          "text": "इ॒मा उ᳚ त्वा पस्पृधा॒नासो॒ अत्र᳚ म॒न्द्रा गिरो᳚ देव॒यन्ती॒रुप᳚ स्थुः ।",
          "begin": 0.0,
          "end": 9.474
        },
        {
          "text": "अ॒र्वाची᳚ ते प॒थ्या᳚ रा॒य ए᳚तु॒ स्याम᳚ ते सुम॒तावि᳚न्द्र॒ शर्म᳚न् ॥",
          "begin": 9.474,
          "end": 17.72
        }
      ]
    },
    {
      "id": "7.18.4",
      "mandala": 7,
      "sukta": 18,
      "rik": 4,
      "padas": [
        {
          "text": "धे॒नुं न त्वा᳚ सू॒यव᳚से॒ दुदु᳚क्ष॒न्नुप॒ ब्रह्मा᳚णि ससृजे॒ वसि᳚ष्ठः ।",
          "begin": 0.0,
          "end": 8.559
        },
        {
          "text": "त्वामिन्मे॒ गोप᳚तिं॒ विश्व᳚ आ॒हा न॒ इन्द्र᳚ः सुम॒तिं ग॒न्त्वच्छ᳚ ॥",
          "begin": 8.559,
          "end": 15.04
        }
      ]
    },
    {
      "id": "7.18.5",
      "mandala": 7,
      "sukta": 18,
      "rik": 5,
      "padas": [
        {
          "text": "अर्णां᳚सि चित्पप्रथा॒ना सु॒दास॒ इन्द्रो᳚ गा॒धान्य᳚कृणोत्सुपा॒रा ।",
          "begin": 0.0,
          "end": 10.02
        },
        {
          "text": "शर्ध᳚न्तं शि॒म्युमु॒चथ᳚स्य॒ नव्य॒ः शापं॒ सिन्धू᳚नामकृणो॒दश᳚स्तीः ॥",
          "begin": 10.02,
          "end": 17.52
        }
      ]
    },
    {
      "id": "7.18.6",
      "mandala": 7,
      "sukta": 18,
      "rik": 6,
      "padas": [
        {
          "text": "पु॒रो॒ळा इत्तु॒र्वशो॒ यक्षु᳚रासीद्रा॒ये मत्स्या᳚सो॒ निशि᳚ता॒ अपी᳚व ।",
          "begin": 0.0,
          "end": 9.65
        },
        {
          "text": "श्रु॒ष्टिं च᳚क्रु॒र्भृग᳚वो द्रु॒ह्यव᳚श्च॒ सखा॒ सखा᳚यमतर॒द्विषू᳚चोः ॥",
          "begin": 9.65,
          "end": 17.92
        }
      ]
    },
    {
      "id": "7.18.7",
      "mandala": 7,
      "sukta": 18,
      "rik": 7,
      "padas": [
        {
          "text": "आ प॒क्थासो᳚ भला॒नसो᳚ भन॒न्तालि᳚नासो विषा॒णिनः᳚ शि॒वासः᳚ ।",
          "begin": 0.0,
          "end": 7.791
        },
        {
          "text": "आ यो॑न᳚यत्सध॒मा आर्य᳚स्य ग॒व्या तृत्सु᳚भ्यो अजगन्यु॒धा नॄन् ॥",
          "begin": 7.791,
          "end": 16.88
        }
      ]
    },
    {
      "id": "7.18.8",
      "mandala": 7,
      "sukta": 18,
      "rik": 8,
      "padas": [
        {
          "text": "दु॒रा॒ध्यो॒३॒᳚ अदि᳚तिं स्रे॒वय᳚न्तो॑चे॒तसो॒ वि ज᳚गृभ्रे॒ परु᳚ष्णीम् ।",
          "begin": 0.0,
          "end": 7.991
        },
        {
          "text": "म॒ह्नावि᳚व्यक्पृथि॒वीं पत्य᳚मानः प॒शुष्क॒विर᳚शय॒च्चाय᳚मानः ॥",
          "begin": 7.991,
          "end": 18.84
        }
      ]
    },
    {
      "id": "7.18.9",
      "mandala": 7,
      "sukta": 18,
      "rik": 9,
      "padas": [
        {
          "text": "ई॒युरर्थं॒ न न्य॒र्थं परु᳚ष्णीमा॒शुश्च॒नेद᳚भिपि॒त्वं ज᳚गाम ।",
          "begin": 0.0,
          "end": 7.967
        },
        {
          "text": "सु॒दास॒ इन्द्र᳚ः सु॒तुकाँ᳚ अ॒मित्रा॒नर᳚न्धय॒न्मानु᳚षे॒ वध्रि᳚वाचः ॥",
          "begin": 7.967,
          "end": 15.72
        }
      ]
    },
    {
      "id": "7.18.10",
      "mandala": 7,
      "sukta": 18,
      "rik": 10,
      "padas": [
        {
          "text": "ई॒युर्गावो॒ न यव᳚सा॒दगो᳚पा यथाकृ॒तम॒भि मि॒त्रं चि॒तासः᳚ ।",
          "begin": 0.0,
          "end": 7.878
        },
        {
          "text": "पृश्नि᳚गाव॒ः पृश्नि᳚निप्रेषितासः श्रु॒ष्टिं च᳚क्रुर्नि॒युतो॒ रन्त᳚यश्च ॥",
          "begin": 7.878,
          "end": 15.08
        }
      ]
    },
    {
      "id": "7.18.11",
      "mandala": 7,
      "sukta": 18,
      "rik": 11,
      "padas": [
        {
          "text": "एकं᳚ च॒ यो विं᳚श॒तिं च᳚ श्रव॒स्या वै᳚क॒र्णयो॒र्जना॒न्राजा॒ न्यस्त᳚ः ।",
          "begin": 0.0,
          "end": 10.304
        },
        {
          "text": "द॒स्मो न सद्म॒न्नि शि᳚शाति ब॒र्हिः शूर॒ः सर्ग᳚मकृणो॒दिन्द्र᳚ एषाम् ॥",
          "begin": 10.304,
          "end": 17.6
        }
      ]
    },
    {
      "id": "7.18.12",
      "mandala": 7,
      "sukta": 18,
      "rik": 12,
      "padas": [
        {
          "text": "अध᳚ श्रु॒तं क॒वषं᳚ वृ॒द्धम॒प्स्वनु᳚ द्रु॒ह्युं नि वृ᳚ण॒ग्वज्र᳚बाहुः ।",
          "begin": 0.0,
          "end": 7.985
        },
        {
          "text": "वृ॒णा॒ना अत्र᳚ स॒ख्याय᳚ स॒ख्यं त्वा॒यन्तो॒ ये अम᳚द॒न्ननु᳚ त्वा ॥",
          "begin": 7.985,
          "end": 15.36
        }
      ]
    },
    {
      "id": "7.18.13",
      "mandala": 7,
      "sukta": 18,
      "rik": 13,
      "padas": [
        {
          "text": "वि स॒द्यो विश्वा᳚ दृंहि॒तान्ये᳚षा॒मिन्द्र॒ः पुर॒ः सह᳚सा स॒प्त द᳚र्दः ।",
          "begin": 0.0,
          "end": 9.437
        },
        {
          "text": "व्यान᳚वस्य॒ तृत्स᳚वे॒ गयं᳚ भा॒ग्जेष्म᳚ पू॒रुं वि॒दथे᳚ मृ॒ध्रवा᳚चम् ॥",
          "begin": 9.437,
          "end": 18.04
        }
      ]
    },
    {
      "id": "7.18.14",
      "mandala": 7,
      "sukta": 18,
      "rik": 14,
      "padas": [
        {
          "text": "नि ग॒व्यवो॑न᳚वो द्रु॒ह्यव᳚श्च ष॒ष्टिः श॒ता सु᳚षुपु॒ः षट् स॒हस्रा᳚ ।",
          "begin": 0.0,
          "end": 7.4
        },
        {
          "text": "ष॒ष्टिर्वी॒रासो॒ अधि॒ षड्दु᳚वो॒यु विश्वेदिन्द्र᳚स्य वी॒र्या᳚ कृ॒तानि᳚ ॥",
          "begin": 7.4,
          "end": 16.28
        }
      ]
    },
    {
      "id": "7.18.15",
      "mandala": 7,
      "sukta": 18,
      "rik": 15,
      "padas": [
        {
          "text": "इन्द्रे᳚णै॒ते तृत्स᳚वो॒ वेवि᳚षाणा॒ आपो॒ न सृ॒ष्टा अ᳚धवन्त॒ नीची᳚ः ।",
          "begin": 0.0,
          "end": 10.029
        },
        {
          "text": "दु॒र्मि॒त्रासः᳚ प्रकल॒विन्मिमा᳚ना ज॒हुर्विश्वा᳚नि॒ भोज᳚ना सु॒दासे᳚ ॥",
          "begin": 10.029,
          "end": 18.56
        }
      ]
    },
    {
      "id": "7.18.16",
      "mandala": 7,
      "sukta": 18,
      "rik": 16,
      "padas": [
        {
          "text": "अ॒र्धं वी॒रस्य᳚ शृत॒पाम᳚नि॒न्द्रं परा॒ शर्ध᳚न्तं नुनुदे अ॒भि क्षाम् ।",
          "begin": 0.0,
          "end": 9.158
        },
        {
          "text": "इन्द्रो᳚ म॒न्युं म᳚न्यु॒म्यो᳚ मिमाय भे॒जे प॒थो व᳚र्त॒निं पत्य᳚मानः ॥",
          "begin": 9.158,
          "end": 17.64
        }
      ]
    },
    {
      "id": "7.18.17",
      "mandala": 7,
      "sukta": 18,
      "rik": 17,
      "padas": [
        {
          "text": "आ॒ध्रेण᳚ चि॒त्तद्वेकं᳚ चकार सिं॒ह्यं᳚ चि॒त्पेत्वे᳚ना जघान ।",
          "begin": 0.0,
          "end": 9.665
        },
        {
          "text": "अव᳚ स्र॒क्तीर्वे॒श्या᳚वृश्च॒दिन्द्र॒ः प्राय᳚च्छ॒द्विश्वा॒ भोज᳚ना सु॒दासे᳚ ॥",
          "begin": 9.665,
          "end": 18.76
        }
      ]
    },
    {
      "id": "7.18.18",
      "mandala": 7,
      "sukta": 18,
      "rik": 18,
      "padas": [
        {
          "text": "शश्व᳚न्तो॒ हि शत्र᳚वो रार॒धुष्टे᳚ भे॒दस्य᳚ चि॒च्छर्ध᳚तो विन्द॒ रन्धि᳚म् ।",
          "begin": 0.0,
          "end": 9.667
        },
        {
          "text": "मर्ताँ॒ एनः᳚ स्तुव॒तो यः कृ॒णोति᳚ ति॒ग्मं तस्मि॒न्नि ज᳚हि॒ वज्र᳚मिन्द्र ॥",
          "begin": 9.667,
          "end": 17.08
        }
      ]
    },
    {
      "id": "7.18.19",
      "mandala": 7,
      "sukta": 18,
      "rik": 19,
      "padas": [
        {
          "text": "आव॒दिन्द्रं᳚ य॒मुना॒ तृत्स᳚वश्च॒ प्रात्र᳚ भे॒दं स॒र्वता᳚ता मुषायत् ।",
          "begin": 0.0,
          "end": 9.779
        },
        {
          "text": "अ॒जास᳚श्च॒ शिग्र᳚वो॒ यक्ष᳚वश्च ब॒लिं शी॒र्षाणि᳚ जभ्रु॒रश्व्या᳚नि ॥",
          "begin": 9.779,
          "end": 17.16
        }
      ]
    },
    {
      "id": "7.18.20",
      "mandala": 7,
      "sukta": 18,
      "rik": 20,
      "padas": [
        {
          "text": "न त᳚ इन्द्र सुम॒तयो॒ न रायः᳚ सं॒चक्षे॒ पूर्वा᳚ उ॒षसो॒ न नूत्ना᳚ः ।",
          "begin": 0.0,
          "end": 9.185
        },
        {
          "text": "देव᳚कं चिन्मान्यमा॒नं ज᳚घ॒न्थाव॒ त्मना᳚ बृह॒तः शम्ब᳚रं भेत् ॥",
          "begin": 9.185,
          "end": 17.36
        }
      ]
    },
    {
      "id": "7.18.21",
      "mandala": 7,
      "sukta": 18,
      "rik": 21,
      "padas": [
        {
          "text": "प्र ये गृ॒हादम᳚मदुस्त्वा॒या प᳚राश॒रः श॒तया᳚तु॒र्वसि᳚ष्ठः ।",
          "begin": 0.0,
          "end": 8.175
        },
        {
          "text": "न ते᳚ भो॒जस्य᳚ स॒ख्यं मृ᳚ष॒न्ताधा᳚ सू॒रिभ्य᳚ः सु॒दिना॒ व्यु᳚च्छान् ॥",
          "begin": 8.175,
          "end": 16.36
        }
      ]
    },
    {
      "id": "7.18.22",
      "mandala": 7,
      "sukta": 18,
      "rik": 22,
      "padas": [
        {
          "text": "द्वे नप्तु᳚र्दे॒वव᳚तः श॒ते गोर्द्वा रथा᳚ व॒धूम᳚न्ता सु॒दासः᳚ ।",
          "begin": 0.0,
          "end": 8.611
        },
        {
          "text": "अर्ह᳚न्नग्ने पैजव॒नस्य॒ दानं॒ होते᳚व॒ सद्म॒ पर्ये᳚मि॒ रेभ᳚न् ॥",
          "begin": 8.611,
          "end": 18.52
        }
      ]
    },
    {
      "id": "7.18.23",
      "mandala": 7,
      "sukta": 18,
      "rik": 23,
      "padas": [
        {
          "text": "च॒त्वारो᳚ मा पैजव॒नस्य॒ दाना॒ः स्मद्दि᳚ष्टयः कृश॒निनो᳚ निरे॒के ।",
          "begin": 0.0,
          "end": 7.149
        },
        {
          "text": "ऋ॒ज्रासो᳚ मा पृथिवि॒ष्ठाः सु॒दास᳚स्तो॒कं तो॒काय॒ श्रव᳚से वहन्ति ॥",
          "begin": 7.149,
          "end": 17.56
        }
      ]
    },
    {
      "id": "7.18.24",
      "mandala": 7,
      "sukta": 18,
      "rik": 24,
      "padas": [
        {
          "text": "यस्य॒ श्रवो॒ रोद᳚सी अ॒न्तरु॒र्वी शी॒र्ष्णेशी᳚र्ष्णे विब॒भाजा᳚ विभ॒क्ता ।",
          "begin": 0.0,
          "end": 10.274
        },
        {
          "text": "स॒प्तेदिन्द्रं॒ न स्र॒वतो᳚ गृणन्ति॒ नि यु᳚ध्याम॒धिम᳚शिशाद॒भीके᳚ ॥",
          "begin": 10.274,
          "end": 17.84
        }
      ]
    },
    {
      "id": "7.18.25",
      "mandala": 7,
      "sukta": 18,
      "rik": 25,
      "padas": [
        {
          "text": "इ॒मं न᳚रो मरुतः सश्च॒तानु॒ दिवो᳚दासं॒ न पि॒तरं᳚ सु॒दासः᳚ ।",
          "begin": 0.0,
          "end": 8.788
        },
        {
          "text": "अ॒वि॒ष्टना᳚ पैजव॒नस्य॒ केतं᳚ दू॒णाशं᳚ क्ष॒त्रम॒जरं᳚ दुवो॒यु ॥",
          "begin": 8.788,
          "end": 19.28
        }
      ]
    }
  ]
}