{
  "mandala": 7,
  "sukta": 86,
  "verses": [
    {
      "id": "7.86.1",
      "mandala": 7,
      "sukta": 86,
      "rik": 1,
      "padas": [
        {
          "text": "धीरा॒ त्व᳚स्य महि॒ना ज॒नूंषि॒ वि यस्त॒स्तम्भ॒ रोद᳚सी चिदु॒र्वी ।",
          "begin": 0.0,
          "end": 9.786
        },
        {
          "text": "प्र नाक᳚मृ॒ष्वं नु᳚नुदे बृ॒हन्तं᳚ द्वि॒ता नक्ष᳚त्रं प॒प्रथ᳚च्च॒ भूम᳚ ॥",
          "begin": 9.786,
          "end": 18.28
        }
      ]
    },
    {
      "id": "7.86.2",
      "mandala": 7,
      "sukta": 86,
      "rik": 2,
      "padas": [
        {
          "text": "उ॒त स्वया᳚ त॒न्वा॒३॒᳚ सं व᳚दे॒ तत्क॒दा न्व१॒᳚न्तर्वरु᳚णे भुवानि ।",
          "begin": 0.0,
          "end": 9.805
        },
        {
          "text": "किं मे᳚ ह॒व्यमहृ᳚णानो जुषेत क॒दा मृ᳚ळी॒कं सु॒मना᳚ अ॒भि ख्य᳚म् ॥",
          "begin": 9.805,
          "end": 17.84
        }
      ]
    },
    {
      "id": "7.86.3",
      "mandala": 7,
      "sukta": 86,
      "rik": 3,
      "padas": [
        {
          "text": "पृ॒च्छे तदेनो᳚ वरुण दि॒दृक्षूपो᳚ एमि चिकि॒तुषो᳚ वि॒पृच्छ᳚म् ।",
          "begin": 0.0,
          "end": 6.616
        },
        {
          "text": "स॒मा॒नमिन्मे᳚ क॒वय᳚श्चिदाहुर॒यं ह॒ तुभ्यं॒ वरु᳚णो हृणीते ॥",
          "begin": 6.616,
          "end": 14.32
        }
      ]
    },
    {
      "id": "7.86.4",
      "mandala": 7,
      "sukta": 86,
      "rik": 4,
      "padas": [
        {
          "text": "किमाग᳚ आस वरुण॒ ज्येष्ठं॒ यत्स्तो॒तारं॒ जिघां᳚ससि॒ सखा᳚यम् ।",
          "begin": 0.0,
          "end": 5.562
        },
        {
          "text": "प्र तन्मे᳚ वोचो दूळभ स्वधा॒वो॑व᳚ त्वाने॒ना नम᳚सा तु॒र इ᳚याम् ॥",
          "begin": 5.562,
          "end": 15.12
        }
      ]
    },
    {
      "id": "7.86.5",
      "mandala": 7,
      "sukta": 86,
      "rik": 5,
      "padas": [
        {
          "text": "अव᳚ द्रु॒ग्धानि॒ पित्र्या᳚ सृजा॒ नो॑व॒ या व॒यं च᳚कृ॒मा त॒नूभि᳚ः ।",
          "begin": 0.0,
          "end": 5.458
        },
        {
          "text": "अव᳚ राजन्पशु॒तृपं॒ न ता॒युं सृ॒जा व॒त्सं न दाम्नो॒ वसि᳚ष्ठम् ॥",
          "begin": 5.458,
          "end": 13.04
        }
      ]
    },
    {
      "id": "7.86.6",
      "mandala": 7,
      "sukta": 86,
      "rik": 6,
      "padas": [
        {
          "text": "न स स्वो दक्षो᳚ वरुण॒ ध्रुति॒ः सा सुरा᳚ म॒न्युर्वि॒भीद᳚को॒ अचि᳚त्तिः ।",
          "begin": 0.0,
          "end": 8.774
        },
        {
          "text": "अस्ति॒ ज्याया॒न्कनी᳚यस उपा॒रे स्वप्न᳚श्च॒नेदनृ᳚तस्य प्रयो॒ता ॥",
          "begin": 8.774,
          "end": 15.48
        }
      ]
    },
    {
      "id": "7.86.7",
      "mandala": 7,
      "sukta": 86,
      "rik": 7,
      "padas": [
        {
          "text": "अरं᳚ दा॒सो न मी॒ळ्हुषे᳚ कराण्य॒हं दे॒वाय॒ भूर्ण॒ये॑ना᳚गाः ।",
          "begin": 0.0,
          "end": 6.889
        },
        {
          "text": "अचे᳚तयद॒चितो᳚ दे॒वो अ॒र्यो गृत्सं᳚ रा॒ये क॒वित᳚रो जुनाति ॥",
          "begin": 6.889,
          "end": 16.56
        }
      ]
    },
    {
      "id": "7.86.8",
      "mandala": 7,
      "sukta": 86,
      "rik": 8,
      "padas": [
        {
          "text": "अ॒यं सु तुभ्यं᳚ वरुण स्वधावो हृ॒दि स्तोम॒ उप᳚श्रितश्चिदस्तु ।",
          "begin": 0.0,
          "end": 7.686
        },
        {
          "text": "शं न॒ः क्षेमे॒ शमु॒ योगे᳚ नो अस्तु यू॒यं पा᳚त स्व॒स्तिभि॒ः सदा᳚ नः ॥",
          "begin": 7.686,
          "end": 17.6
        }
      ]
    }
  ]
}