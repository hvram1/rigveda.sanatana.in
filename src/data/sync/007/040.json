{
  "mandala": 7,
  "sukta": 40,
  "verses": [
    {
      "id": "7.40.1",
      "mandala": 7,
      "sukta": 40,
      "rik": 1,
      "padas": [
        {
          "text": "ओ श्रु॒ष्टिर्वि᳚द॒थ्या॒३॒᳚ समे᳚तु॒ प्रति॒ स्तोमं᳚ दधीमहि तु॒राणा᳚म् ।",
          "begin": 0.0,
          "end": 14.258
        },
        {
          "text": "यद॒द्य दे॒वः स᳚वि॒ता सु॒वाति॒ स्यामा᳚स्य र॒त्निनो᳚ विभा॒गे ॥",
          "begin": 14.258,
          "end": 22.08
        }
      ]
    },
    {
      "id": "7.40.2",
      "mandala": 7,
      "sukta": 40,
      "rik": 2,
      "padas": [
        {
          "text": "मि॒त्रस्तन्नो॒ वरु᳚णो॒ रोद᳚सी च॒ द्युभ᳚क्त॒मिन्द्रो᳚ अर्य॒मा द᳚दातु ।",
          "begin": 0.0,
          "end": 7.582
        },
        {
          "text": "दिदे᳚ष्टु दे॒व्यदि᳚ती॒ रेक्णो᳚ वा॒युश्च॒ यन्नि᳚यु॒वैते॒ भग᳚श्च ॥",
          "begin": 7.582,
          "end": 15.28
        }
      ]
    },
    {
      "id": "7.40.3",
      "mandala": 7,
      "sukta": 40,
      "rik": 3,
      "padas": [
        {
          "text": "सेदु॒ग्रो अ᳚स्तु मरुत॒ः स शु॒ष्मी यं मर्त्यं᳚ पृषदश्वा॒ अवा᳚थ ।",
          "begin": 0.0,
          "end": 8.801
        },
        {
          "text": "उ॒तेम॒ग्निः सर᳚स्वती जु॒नन्ति॒ न तस्य᳚ रा॒यः प᳚र्ये॒तास्ति᳚ ॥",
          "begin": 8.801,
          "end": 15.56
        }
      ]
    },
    {
      "id": "7.40.4",
      "mandala": 7,
      "sukta": 40,
      "rik": 4,
      "padas": [
        {
          "text": "अ॒यं हि ने॒ता वरु᳚ण ऋ॒तस्य᳚ मि॒त्रो राजा᳚नो अर्य॒मापो॒ धुः ।",
          "begin": 0.0,
          "end": 8.151
        },
        {
          "text": "सु॒हवा᳚ दे॒व्यदि᳚तिरन॒र्वा ते नो॒ अंहो॒ अति᳚ पर्ष॒न्नरि᳚ष्टान् ॥",
          "begin": 8.151,
          "end": 15.96
        }
      ]
    },
    {
      "id": "7.40.5",
      "mandala": 7,
      "sukta": 40,
      "rik": 5,
      "padas": [
        {
          "text": "अ॒स्य दे॒वस्य᳚ मी॒ळ्हुषो᳚ व॒या विष्णो᳚रे॒षस्य᳚ प्रभृ॒थे ह॒विर्भि᳚ः ।",
          "begin": 0.0,
          "end": 8.575
        },
        {
          "text": "वि॒दे हि रु॒द्रो रु॒द्रियं᳚ महि॒त्वं या᳚सि॒ष्टं व॒र्तिर᳚श्विना॒विरा᳚वत् ॥",
          "begin": 8.575,
          "end": 16.44
        }
      ]
    },
    {
      "id": "7.40.6",
      "mandala": 7,
      "sukta": 40,
      "rik": 6,
      "padas": [
        {
          "text": "मात्र᳚ पूषन्नाघृण इरस्यो॒ वरू᳚त्री॒ यद्रा᳚ति॒षाच᳚श्च॒ रास᳚न् ।",
          "begin": 0.0,
          "end": 10.727
        },
        {
          "text": "म॒यो॒भुवो᳚ नो॒ अर्व᳚न्तो॒ नि पा᳚न्तु वृ॒ष्टिं परि᳚ज्मा॒ वातो᳚ ददातु ॥",
          "begin": 10.727,
          "end": 16.92
        }
      ]
    },
    {
      "id": "7.40.7",
      "mandala": 7,
      "sukta": 40,
      "rik": 7,
      "padas": [
        {
          "text": "नू रोद᳚सी अ॒भिष्टु᳚ते॒ वसि᳚ष्ठैरृ॒तावा᳚नो॒ वरु᳚णो मि॒त्रो अ॒ग्निः ।",
          "begin": 0.0,
          "end": 9.319
        },
        {
          "text": "यच्छ᳚न्तु च॒न्द्रा उ᳚प॒मं नो᳚ अ॒र्कं यू॒यं पा᳚त स्व॒स्तिभि॒ः सदा᳚ नः ॥",
          "begin": 9.319,
          "end": 19.64
        }
      ]
    }
  ]
}