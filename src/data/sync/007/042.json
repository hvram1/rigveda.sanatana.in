{
  "mandala": 7,
  "sukta": 42,
  "verses": [
    {
      "id": "7.42.1",
      "mandala": 7,
      "sukta": 42,
      "rik": 1,
      "padas": [
        {
          "text": "प्र ब्र॒ह्माणो॒ अङ्गि᳚रसो नक्षन्त॒ प्र क्र᳚न्द॒नुर्न᳚भ॒न्य᳚स्य वेतु ।",
          "begin": 0.0,
          "end": 10.601
        },
        {
          "text": "प्र धे॒नव᳚ उद॒प्रुतो᳚ नवन्त यु॒ज्याता॒मद्री᳚ अध्व॒रस्य॒ पेशः᳚ ॥",
          "begin": 10.601,
          "end": 19.52
        }
      ]
    },
    {
      "id": "7.42.2",
      "mandala": 7,
      "sukta": 42,
      "rik": 2,
      "padas": [
        {
          "text": "सु॒गस्ते᳚ अग्ने॒ सन᳚वित्तो॒ अध्वा᳚ यु॒ङ्क्ष्वा सु॒ते ह॒रितो᳚ रो॒हित᳚श्च ।",
          "begin": 0.0,
          "end": 10.147
        },
        {
          "text": "ये वा॒ सद्म᳚न्नरु॒षा वी᳚र॒वाहो᳚ हु॒वे दे॒वानां॒ जनि᳚मानि स॒त्तः ॥",
          "begin": 10.147,
          "end": 18.6
        }
      ]
    },
    {
      "id": "7.42.3",
      "mandala": 7,
      "sukta": 42,
      "rik": 3,
      "padas": [
        {
          "text": "समु᳚ वो य॒ज्ञं म᳚हय॒न्नमो᳚भि॒ः प्र होता᳚ म॒न्द्रो रि᳚रिच उपा॒के ।",
          "begin": 0.0,
          "end": 8.156
        },
        {
          "text": "यज᳚स्व॒ सु पु᳚र्वणीक दे॒वाना य॒ज्ञिया᳚म॒रम᳚तिं ववृत्याः ॥",
          "begin": 8.156,
          "end": 15.52
        }
      ]
    },
    {
      "id": "7.42.4",
      "mandala": 7,
      "sukta": 42,
      "rik": 4,
      "padas": [
        {
          "text": "य॒दा वी॒रस्य᳚ रे॒वतो᳚ दुरो॒णे स्यो᳚न॒शीरति᳚थिरा॒चिके᳚तत् ।",
          "begin": 0.0,
          "end": 8.854
        },
        {
          "text": "सुप्री᳚तो अ॒ग्निः सुधि᳚तो॒ दम॒ आ स वि॒शे दा᳚ति॒ वार्य॒मिय᳚त्यै ॥",
          "begin": 8.854,
          "end": 16.84
        }
      ]
    },
    {
      "id": "7.42.5",
      "mandala": 7,
      "sukta": 42,
      "rik": 5,
      "padas": [
        {
          "text": "इ॒मं नो᳚ अग्ने अध्व॒रं जु᳚षस्व म॒रुत्स्विन्द्रे᳚ य॒शसं᳚ कृधी नः ।",
          "begin": 0.0,
          "end": 8.019
        },
        {
          "text": "आ नक्ता᳚ ब॒र्हिः स᳚दतामु॒षासो॒शन्ता᳚ मि॒त्रावरु᳚णा यजे॒ह ॥",
          "begin": 8.019,
          "end": 16.84
        }
      ]
    },
    {
      "id": "7.42.6",
      "mandala": 7,
      "sukta": 42,
      "rik": 6,
      "padas": [
        {
          "text": "ए॒वाग्निं स᳚ह॒स्यं१॒᳚ वसि᳚ष्ठो रा॒यस्का᳚मो वि॒श्वप्स्न्य᳚स्य स्तौत् ।",
          "begin": 0.0,
          "end": 9.337
        },
        {
          "text": "इषं᳚ र॒यिं प᳚प्रथ॒द्वाज᳚म॒स्मे यू॒यं पा᳚त स्व॒स्तिभि॒ः सदा᳚ नः ॥",
          "begin": 9.337,
          "end": 19.36
        }
      ]
    }
  ]
}