{
  "mandala": 7,
  "sukta": 76,
  "verses": [
    {
      "id": "7.76.1",
      "mandala": 7,
      "sukta": 76,
      "rik": 1,
      "padas": [
        {
          "text": "उदु॒ ज्योति᳚र॒मृतं᳚ वि॒श्वज᳚न्यं वि॒श्वान᳚रः सवि॒ता दे॒वो अ᳚श्रेत् ।",
          "begin": 0.0,
          "end": 12.165
        },
        {
          "text": "क्रत्वा᳚ दे॒वाना᳚मजनिष्ट॒ चक्षु᳚रा॒विर᳚क॒र्भुव᳚नं॒ विश्व᳚मु॒षाः ॥",
          "begin": 12.165,
          "end": 19.92
        }
      ]
    },
    {
      "id": "7.76.2",
      "mandala": 7,
      "sukta": 76,
      "rik": 2,
      "padas": [
        {
          "text": "प्र मे॒ पन्था᳚ देव॒याना᳚ अदृश्र॒न्नम᳚र्धन्तो॒ वसु᳚भि॒रिष्कृ᳚तासः ।",
          "begin": 0.0,
          "end": 7.375
        },
        {
          "text": "अभू᳚दु के॒तुरु॒षसः᳚ पु॒रस्ता᳚त्प्रती॒च्यागा॒दधि᳚ ह॒र्म्येभ्य᳚ः ॥",
          "begin": 7.375,
          "end": 15.2
        }
      ]
    },
    {
      "id": "7.76.3",
      "mandala": 7,
      "sukta": 76,
      "rik": 3,
      "padas": [
        {
          "text": "तानीदहा᳚नि बहु॒लान्या᳚स॒न्या प्रा॒चीन॒मुदि᳚ता॒ सूर्य᳚स्य ।",
          "begin": 0.0,
          "end": 7.683
        },
        {
          "text": "यत॒ः परि᳚ जा॒र इ᳚वा॒चर॒न्त्युषो᳚ ददृ॒क्षे न पुन᳚र्य॒तीव᳚ ॥",
          "begin": 7.683,
          "end": 14.52
        }
      ]
    },
    {
      "id": "7.76.4",
      "mandala": 7,
      "sukta": 76,
      "rik": 4,
      "padas": [
        {
          "text": "त इद्दे॒वानां᳚ सध॒माद᳚ आसन्नृ॒तावा᳚नः क॒वयः᳚ पू॒र्व्यासः᳚ ।",
          "begin": 0.0,
          "end": 9.681
        },
        {
          "text": "गू॒ळ्हं ज्योति᳚ः पि॒तरो॒ अन्व᳚विन्दन्त्स॒त्यम᳚न्त्रा अजनयन्नु॒षास᳚म् ॥",
          "begin": 9.681,
          "end": 16.68
        }
      ]
    },
    {
      "id": "7.76.5",
      "mandala": 7,
      "sukta": 76,
      "rik": 5,
      "padas": [
        {
          "text": "स॒मा॒न ऊ॒र्वे अधि॒ संग᳚तास॒ः सं जा᳚नते॒ न य᳚तन्ते मि॒थस्ते ।",
          "begin": 0.0,
          "end": 7.844
        },
        {
          "text": "ते दे॒वानां॒ न मि᳚नन्ति व्र॒तान्यम᳚र्धन्तो॒ वसु᳚भि॒र्याद᳚मानाः ॥",
          "begin": 7.844,
          "end": 15.4
        }
      ]
    },
    {
      "id": "7.76.6",
      "mandala": 7,
      "sukta": 76,
      "rik": 6,
      "padas": [
        {
          "text": "प्रति᳚ त्वा॒ स्तोमै᳚रीळते॒ वसि᳚ष्ठा उष॒र्बुधः᳚ सुभगे तुष्टु॒वांसः᳚ ।",
          "begin": 0.0,
          "end": 9.113
        },
        {
          "text": "गवां᳚ ने॒त्री वाज᳚पत्नी न उ॒च्छोषः᳚ सुजाते प्रथ॒मा ज᳚रस्व ॥",
          "begin": 9.113,
          "end": 16.32
        }
      ]
    },
    {
      "id": "7.76.7",
      "mandala": 7,
      "sukta": 76,
      "rik": 7,
      "padas": [
        {
          "text": "ए॒षा ने॒त्री राध᳚सः सू॒नृता᳚नामु॒षा उ॒च्छन्ती᳚ रिभ्यते॒ वसि᳚ष्ठैः ।",
          "begin": 0.0,
          "end": 10.335
        },
        {
          "text": "दी॒र्घ॒श्रुतं᳚ र॒यिम॒स्मे दधा᳚ना यू॒यं पा᳚त स्व॒स्तिभि॒ः सदा᳚ नः ॥",
          "begin": 10.335,
          "end": 21.12
        }
      ]
    }
  ]
}