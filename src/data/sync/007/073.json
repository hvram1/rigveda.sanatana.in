{
  "mandala": 7,
  "sukta": 73,
  "verses": [
    {
      "id": "7.73.1",
      "mandala": 7,
      "sukta": 73,
      "rik": 1,
      "padas": [
        {
          "text": "अता᳚रिष्म॒ तम᳚सस्पा॒रम॒स्य प्रति॒ स्तोमं᳚ देव॒यन्तो॒ दधा᳚नाः ।",
          "begin": 0.0,
          "end": 13.629
        },
        {
          "text": "पु॒रु॒दंसा᳚ पुरु॒तमा᳚ पुरा॒जाम᳚र्त्या हवते अ॒श्विना॒ गीः ॥",
          "begin": 13.629,
          "end": 21.36
        }
      ]
    },
    {
      "id": "7.73.2",
      "mandala": 7,
      "sukta": 73,
      "rik": 2,
      "padas": [
        {
          "text": "न्यु᳚ प्रि॒यो मनु᳚षः सादि॒ होता॒ नास᳚त्या॒ यो यज᳚ते॒ वन्द᳚ते च ।",
          "begin": 0.0,
          "end": 8.36
        },
        {
          "text": "अ॒श्नी॒तं मध्वो᳚ अश्विना उपा॒क आ वां᳚ वोचे वि॒दथे᳚षु॒ प्रय᳚स्वान् ॥",
          "begin": 8.36,
          "end": 15.68
        }
      ]
    },
    {
      "id": "7.73.3",
      "mandala": 7,
      "sukta": 73,
      "rik": 3,
      "padas": [
        {
          "text": "अहे᳚म य॒ज्ञं प॒थामु᳚रा॒णा इ॒मां सु᳚वृ॒क्तिं वृ᳚षणा जुषेथाम् ।",
          "begin": 0.0,
          "end": 7.732
        },
        {
          "text": "श्रु॒ष्टी॒वेव॒ प्रेषि᳚तो वामबोधि॒ प्रति॒ स्तोमै॒र्जर᳚माणो॒ वसि᳚ष्ठः ॥",
          "begin": 7.732,
          "end": 14.68
        }
      ]
    },
    {
      "id": "7.73.4",
      "mandala": 7,
      "sukta": 73,
      "rik": 4,
      "padas": [
        {
          "text": "उप॒ त्या वह्नी᳚ गमतो॒ विशं᳚ नो रक्षो॒हणा॒ सम्भृ᳚ता वी॒ळुपा᳚णी ।",
          "begin": 0.0,
          "end": 8.82
        },
        {
          "text": "समन्धां᳚स्यग्मत मत्स॒राणि॒ मा नो᳚ मर्धिष्ट॒मा ग᳚तं शि॒वेन᳚ ॥",
          "begin": 8.82,
          "end": 15.72
        }
      ]
    },
    {
      "id": "7.73.5",
      "mandala": 7,
      "sukta": 73,
      "rik": 5,
      "padas": [
        {
          "text": "आ प॒श्चाता᳚न्नास॒त्या पु॒रस्ता॒दाश्वि᳚ना यातमध॒रादुद᳚क्तात् ।",
          "begin": 0.0,
          "end": 8.803
        },
        {
          "text": "आ वि॒श्वत॒ः पाञ्च᳚जन्येन रा॒या यू॒यं पा᳚त स्व॒स्तिभि॒ः सदा᳚ नः ॥",
          "begin": 8.803,
          "end": 18.44
        }
      ]
    }
  ]
}