{
  "mandala": 7,
  "sukta": 39,
  "verses": [
    {
      "id": "7.39.1",
      "mandala": 7,
      "sukta": 39,
      "rik": 1,
      "padas": [
        {
          "text": "ऊ॒र्ध्वो अ॒ग्निः सु᳚म॒तिं वस्वो᳚ अश्रेत्प्रती॒ची जू॒र्णिर्दे॒वता᳚तिमेति ।",
          "begin": 0.0,
          "end": 13.226
        },
        {
          "text": "भे॒जाते॒ अद्री᳚ र॒थ्ये᳚व॒ पन्था᳚मृ॒तं होता᳚ न इषि॒तो य᳚जाति ॥",
          "begin": 13.226,
          "end": 21.88
        }
      ]
    },
    {
      "id": "7.39.2",
      "mandala": 7,
      "sukta": 39,
      "rik": 2,
      "padas": [
        {
          "text": "प्र वा᳚वृजे सुप्र॒या ब॒र्हिरे᳚षा॒मा वि॒श्पती᳚व॒ बीरि᳚ट इयाते ।",
          "begin": 0.0,
          "end": 7.366
        },
        {
          "text": "वि॒शाम॒क्तोरु॒षसः᳚ पू॒र्वहू᳚तौ वा॒युः पू॒षा स्व॒स्तये᳚ नि॒युत्वा᳚न् ॥",
          "begin": 7.366,
          "end": 17.36
        }
      ]
    },
    {
      "id": "7.39.3",
      "mandala": 7,
      "sukta": 39,
      "rik": 3,
      "padas": [
        {
          "text": "ज्म॒या अत्र॒ वस᳚वो रन्त दे॒वा उ॒राव॒न्तरि᳚क्षे मर्जयन्त शु॒भ्राः ।",
          "begin": 0.0,
          "end": 8.515
        },
        {
          "text": "अ॒र्वाक्प॒थ उ᳚रुज्रयः कृणुध्वं॒ श्रोता᳚ दू॒तस्य᳚ ज॒ग्मुषो᳚ नो अ॒स्य ॥",
          "begin": 8.515,
          "end": 17.48
        }
      ]
    },
    {
      "id": "7.39.4",
      "mandala": 7,
      "sukta": 39,
      "rik": 4,
      "padas": [
        {
          "text": "ते हि य॒ज्ञेषु᳚ य॒ज्ञिया᳚स॒ ऊमा᳚ः स॒धस्थं॒ विश्वे᳚ अ॒भि सन्ति᳚ दे॒वाः ।",
          "begin": 0.0,
          "end": 9.504
        },
        {
          "text": "ताँ अ᳚ध्व॒र उ᳚श॒तो य᳚क्ष्यग्ने श्रु॒ष्टी भगं॒ नास᳚त्या॒ पुरं᳚धिम् ॥",
          "begin": 9.504,
          "end": 17.28
        }
      ]
    },
    {
      "id": "7.39.5",
      "mandala": 7,
      "sukta": 39,
      "rik": 5,
      "padas": [
        {
          "text": "आग्ने॒ गिरो᳚ दि॒व आ पृ᳚थि॒व्या मि॒त्रं व᳚ह॒ वरु᳚ण॒मिन्द्र᳚म॒ग्निम् ।",
          "begin": 0.0,
          "end": 4.518
        },
        {
          "text": "आर्य॒मण॒मदि᳚तिं॒ विष्णु᳚मेषां॒ सर᳚स्वती म॒रुतो᳚ मादयन्ताम् ॥",
          "begin": 4.518,
          "end": 14.96
        }
      ]
    },
    {
      "id": "7.39.6",
      "mandala": 7,
      "sukta": 39,
      "rik": 6,
      "padas": [
        {
          "text": "र॒रे ह॒व्यं म॒तिभि᳚र्य॒ज्ञिया᳚नां॒ नक्ष॒त्कामं॒ मर्त्या᳚ना॒मसि᳚न्वन् ।",
          "begin": 0.0,
          "end": 9.357
        },
        {
          "text": "धाता᳚ र॒यिम᳚विद॒स्यं स᳚दा॒सां स᳚क्षी॒महि॒ युज्ये᳚भि॒र्नु दे॒वैः ॥",
          "begin": 9.357,
          "end": 16.96
        }
      ]
    },
    {
      "id": "7.39.7",
      "mandala": 7,
      "sukta": 39,
      "rik": 7,
      "padas": [
        {
          "text": "नू रोद᳚सी अ॒भिष्टु᳚ते॒ वसि᳚ष्ठैरृ॒तावा᳚नो॒ वरु᳚णो मि॒त्रो अ॒ग्निः ।",
          "begin": 0.0,
          "end": 9.187
        },
        {
          "text": "यच्छ᳚न्तु च॒न्द्रा उ᳚प॒मं नो᳚ अ॒र्कं यू॒यं पा᳚त स्व॒स्तिभि॒ः सदा᳚ नः ॥",
          "begin": 9.187,
          "end": 19.32
        }
      ]
    }
  ]
}