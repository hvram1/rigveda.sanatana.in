{
  "mandala": 7,
  "sukta": 88,
  "verses": [
    {
      "id": "7.88.1",
      "mandala": 7,
      "sukta": 88,
      "rik": 1,
      "padas": [
        {
          "text": "प्र शु॒न्ध्युवं॒ वरु᳚णाय॒ प्रेष्ठां᳚ म॒तिं व᳚सिष्ठ मी॒ळ्हुषे᳚ भरस्व ।",
          "begin": 0.0,
          "end": 11.061
        },
        {
          "text": "य ई᳚म॒र्वाञ्चं॒ कर᳚ते॒ यज᳚त्रं स॒हस्रा᳚मघं॒ वृष᳚णं बृ॒हन्त᳚म् ॥",
          "begin": 11.061,
          "end": 19.48
        }
      ]
    },
    {
      "id": "7.88.2",
      "mandala": 7,
      "sukta": 88,
      "rik": 2,
      "padas": [
        {
          "text": "अधा॒ न्व᳚स्य सं॒दृशं᳚ जग॒न्वान॒ग्नेरनी᳚कं॒ वरु᳚णस्य मंसि ।",
          "begin": 0.0,
          "end": 7.082
        },
        {
          "text": "स्व१॒᳚र्यदश्म᳚न्नधि॒पा उ॒ अन्धो॒॑भि मा॒ वपु᳚र्दृ॒शये᳚ निनीयात् ॥",
          "begin": 7.082,
          "end": 15.44
        }
      ]
    },
    {
      "id": "7.88.3",
      "mandala": 7,
      "sukta": 88,
      "rik": 3,
      "padas": [
        {
          "text": "आ यद्रु॒हाव॒ वरु᳚णश्च॒ नावं॒ प्र यत्स᳚मु॒द्रमी॒रया᳚व॒ मध्य᳚म् ।",
          "begin": 0.0,
          "end": 7.174
        },
        {
          "text": "अधि॒ यद॒पां स्नुभि॒श्चरा᳚व॒ प्र प्रे॒ङ्ख ई᳚ङ्खयावहै शु॒भे कम् ॥",
          "begin": 7.174,
          "end": 14.52
        }
      ]
    },
    {
      "id": "7.88.4",
      "mandala": 7,
      "sukta": 88,
      "rik": 4,
      "padas": [
        {
          "text": "वसि᳚ष्ठं ह॒ वरु᳚णो ना॒व्याधा॒दृषिं᳚ चकार॒ स्वपा॒ महो᳚भिः ।",
          "begin": 0.0,
          "end": 7.329
        },
        {
          "text": "स्तो॒तारं॒ विप्र᳚ः सुदिन॒त्वे अह्नां॒ यान्नु द्याव᳚स्त॒तन॒न्यादु॒षासः᳚ ॥",
          "begin": 7.329,
          "end": 14.92
        }
      ]
    },
    {
      "id": "7.88.5",
      "mandala": 7,
      "sukta": 88,
      "rik": 5,
      "padas": [
        {
          "text": "क्व१॒᳚ त्यानि᳚ नौ स॒ख्या ब᳚भूवु॒ः सचा᳚वहे॒ यद᳚वृ॒कं पु॒रा चि᳚त् ।",
          "begin": 0.0,
          "end": 7.511
        },
        {
          "text": "बृ॒हन्तं॒ मानं᳚ वरुण स्वधावः स॒हस्र᳚द्वारं जगमा गृ॒हं ते᳚ ॥",
          "begin": 7.511,
          "end": 14.08
        }
      ]
    },
    {
      "id": "7.88.6",
      "mandala": 7,
      "sukta": 88,
      "rik": 6,
      "padas": [
        {
          "text": "य आ॒पिर्नित्यो᳚ वरुण प्रि॒यः सन्त्वामागां᳚सि कृ॒णव॒त्सखा᳚ ते ।",
          "begin": 0.0,
          "end": 7.744
        },
        {
          "text": "मा त॒ एन᳚स्वन्तो यक्षिन्भुजेम य॒न्धि ष्मा॒ विप्र᳚ः स्तुव॒ते वरू᳚थम् ॥",
          "begin": 7.744,
          "end": 14.52
        }
      ]
    },
    {
      "id": "7.88.7",
      "mandala": 7,
      "sukta": 88,
      "rik": 7,
      "padas": [
        {
          "text": "ध्रु॒वासु᳚ त्वा॒सु क्षि॒तिषु᳚ क्षि॒यन्तो॒ व्य१॒᳚स्मत्पाशं॒ वरु᳚णो मुमोचत् ।",
          "begin": 0.0,
          "end": 8.531
        },
        {
          "text": "अवो᳚ वन्वा॒ना अदि᳚तेरु॒पस्था᳚द्यू॒यं पा᳚त स्व॒स्तिभि॒ः सदा᳚ नः ॥",
          "begin": 8.531,
          "end": 17.52
        }
      ]
    }
  ]
}