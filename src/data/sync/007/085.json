{
  "mandala": 7,
  "sukta": 85,
  "verses": [
    {
      "id": "7.85.1",
      "mandala": 7,
      "sukta": 85,
      "rik": 1,
      "padas": [
        {
          "text": "पु॒नी॒षे वा᳚मर॒क्षसं᳚ मनी॒षां सोम॒मिन्द्रा᳚य॒ वरु᳚णाय॒ जुह्व᳚त् ।",
          "begin": 0.0,
          "end": 12.733
        },
        {
          "text": "घृ॒तप्र᳚तीकामु॒षसं॒ न दे॒वीं ता नो॒ याम᳚न्नुरुष्यताम॒भीके᳚ ॥",
          "begin": 12.733,
          "end": 20.6
        }
      ]
    },
    {
      "id": "7.85.2",
      "mandala": 7,
      "sukta": 85,
      "rik": 2,
      "padas": [
        {
          "text": "स्पर्ध᳚न्ते॒ वा उ᳚ देव॒हूये॒ अत्र॒ येषु᳚ ध्व॒जेषु᳚ दि॒द्यव॒ः पत᳚न्ति ।",
          "begin": 0.0,
          "end": 5.929
        },
        {
          "text": "यु॒वं ताँ इ᳚न्द्रावरुणाव॒मित्रा᳚न्ह॒तं परा᳚च॒ः शर्वा॒ विषू᳚चः ॥",
          "begin": 5.929,
          "end": 17.08
        }
      ]
    },
    {
      "id": "7.85.3",
      "mandala": 7,
      "sukta": 85,
      "rik": 3,
      "padas": [
        {
          "text": "आप᳚श्चि॒द्धि स्वय᳚शस॒ः सद᳚स्सु दे॒वीरिन्द्रं॒ वरु᳚णं दे॒वता॒ धुः ।",
          "begin": 0.0,
          "end": 6.815
        },
        {
          "text": "कृ॒ष्टीर॒न्यो धा॒रय᳚ति॒ प्रवि᳚क्ता वृ॒त्राण्य॒न्यो अ᳚प्र॒तीनि᳚ हन्ति ॥",
          "begin": 6.815,
          "end": 13.76
        }
      ]
    },
    {
      "id": "7.85.4",
      "mandala": 7,
      "sukta": 85,
      "rik": 4,
      "padas": [
        {
          "text": "स सु॒क्रतु᳚रृत॒चिद᳚स्तु॒ होता॒ य आ᳚दित्य॒ शव᳚सा वां॒ नम᳚स्वान् ।",
          "begin": 0.0,
          "end": 7.426
        },
        {
          "text": "आ॒व॒वर्त॒दव᳚से वां ह॒विष्मा॒नस॒दित्स सु᳚वि॒ताय॒ प्रय᳚स्वान् ॥",
          "begin": 7.426,
          "end": 13.32
        }
      ]
    },
    {
      "id": "7.85.5",
      "mandala": 7,
      "sukta": 85,
      "rik": 5,
      "padas": [
        {
          "text": "इ॒यमिन्द्रं॒ वरु᳚णमष्ट मे॒ गीः प्राव᳚त्तो॒के तन᳚ये॒ तूतु᳚जाना ।",
          "begin": 0.0,
          "end": 7.752
        },
        {
          "text": "सु॒रत्ना᳚सो दे॒ववी᳚तिं गमेम यू॒यं पा᳚त स्व॒स्तिभि॒ः सदा᳚ नः ॥",
          "begin": 7.752,
          "end": 18.08
        }
      ]
    }
  ]
}