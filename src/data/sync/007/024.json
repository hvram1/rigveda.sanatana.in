{
  "mandala": 7,
  "sukta": 24,
  "verses": [
    {
      "id": "7.24.1",
      "mandala": 7,
      "sukta": 24,
      "rik": 1,
      "padas": [
        {
          "text": "योनि᳚ष्ट इन्द्र॒ सद᳚ने अकारि॒ तमा नृभि᳚ः पुरुहूत॒ प्र या᳚हि ।",
          "begin": 0.0,
          "end": 10.471
        },
        {
          "text": "असो॒ यथा᳚ नो॑वि॒ता वृ॒धे च॒ ददो॒ वसू᳚नि म॒मद᳚श्च॒ सोमै᳚ः ॥",
          "begin": 10.471,
          "end": 18.04
        }
      ]
    },
    {
      "id": "7.24.2",
      "mandala": 7,
      "sukta": 24,
      "rik": 2,
      "padas": [
        {
          "text": "गृ॒भी॒तं ते॒ मन᳚ इन्द्र द्वि॒बर्हा᳚ः सु॒तः सोम॒ः परि᳚षिक्ता॒ मधू᳚नि ।",
          "begin": 0.0,
          "end": 7.546
        },
        {
          "text": "विसृ᳚ष्टधेना भरते सुवृ॒क्तिरि॒यमिन्द्रं॒ जोहु᳚वती मनी॒षा ॥",
          "begin": 7.546,
          "end": 13.84
        }
      ]
    },
    {
      "id": "7.24.3",
      "mandala": 7,
      "sukta": 24,
      "rik": 3,
      "padas": [
        {
          "text": "आ नो᳚ दि॒व आ पृ᳚थि॒व्या ऋ᳚जीषिन्नि॒दं ब॒र्हिः सो᳚म॒पेया᳚य याहि ।",
          "begin": 0.0,
          "end": 9.014
        },
        {
          "text": "वह᳚न्तु त्वा॒ हर᳚यो म॒द्र्य᳚ञ्चमाङ्गू॒षमच्छा᳚ त॒वसं॒ मदा᳚य ॥",
          "begin": 9.014,
          "end": 16.76
        }
      ]
    },
    {
      "id": "7.24.4",
      "mandala": 7,
      "sukta": 24,
      "rik": 4,
      "padas": [
        {
          "text": "आ नो॒ विश्वा᳚भिरू॒तिभि᳚ः स॒जोषा॒ ब्रह्म᳚ जुषा॒णो ह᳚र्यश्व याहि ।",
          "begin": 0.0,
          "end": 8.436
        },
        {
          "text": "वरी᳚वृज॒त्स्थवि᳚रेभिः सुशिप्रा॒स्मे दध॒द्वृष᳚णं॒ शुष्म᳚मिन्द्र ॥",
          "begin": 8.436,
          "end": 15.36
        }
      ]
    },
    {
      "id": "7.24.5",
      "mandala": 7,
      "sukta": 24,
      "rik": 5,
      "padas": [
        {
          "text": "ए॒ष स्तोमो᳚ म॒ह उ॒ग्राय॒ वाहे᳚ धु॒री॒३॒᳚वात्यो॒ न वा॒जय᳚न्नधायि ।",
          "begin": 0.0,
          "end": 11.028
        },
        {
          "text": "इन्द्र᳚ त्वा॒यम॒र्क ई᳚ट्टे॒ वसू᳚नां दि॒वी᳚व॒ द्यामधि᳚ न॒ः श्रोम᳚तं धाः ॥",
          "begin": 11.028,
          "end": 20.16
        }
      ]
    },
    {
      "id": "7.24.6",
      "mandala": 7,
      "sukta": 24,
      "rik": 6,
      "padas": [
        {
          "text": "ए॒वा न᳚ इन्द्र॒ वार्य᳚स्य पूर्धि॒ प्र ते᳚ म॒हीं सु᳚म॒तिं वे᳚विदाम ।",
          "begin": 0.0,
          "end": 9.855
        },
        {
          "text": "इषं᳚ पिन्व म॒घव᳚द्भ्यः सु॒वीरां᳚ यू॒यं पा᳚त स्व॒स्तिभि॒ः सदा᳚ नः ॥",
          "begin": 9.855,
          "end": 19.4
        }
      ]
    }
  ]
}