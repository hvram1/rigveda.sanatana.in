{
  "mandala": 7,
  "sukta": 79,
  "verses": [
    {
      "id": "7.79.1",
      "mandala": 7,
      "sukta": 79,
      "rik": 1,
      "padas": [
        {
          "text": "व्यु१॒᳚षा आ᳚वः प॒थ्या॒३॒᳚ जना᳚नां॒ पञ्च᳚ क्षि॒तीर्मानु᳚षीर्बो॒धय᳚न्ती ।",
          "begin": 0.0,
          "end": 14.195
        },
        {
          "text": "सु॒सं॒दृग्भि᳚रु॒क्षभि᳚र्भा॒नुम᳚श्रे॒द्वि सूर्यो॒ रोद᳚सी॒ चक्ष᳚सावः ॥",
          "begin": 14.195,
          "end": 22.8
        }
      ]
    },
    {
      "id": "7.79.2",
      "mandala": 7,
      "sukta": 79,
      "rik": 2,
      "padas": [
        {
          "text": "व्य᳚ञ्जते दि॒वो अन्ते᳚ष्व॒क्तून्विशो॒ न यु॒क्ता उ॒षसो᳚ यतन्ते ।",
          "begin": 0.0,
          "end": 8.427
        },
        {
          "text": "सं ते॒ गाव॒स्तम॒ आ व᳚र्तयन्ति॒ ज्योति᳚र्यच्छन्ति सवि॒तेव᳚ बा॒हू ॥",
          "begin": 8.427,
          "end": 14.8
        }
      ]
    },
    {
      "id": "7.79.3",
      "mandala": 7,
      "sukta": 79,
      "rik": 3,
      "padas": [
        {
          "text": "अभू᳚दु॒षा इन्द्र᳚तमा म॒घोन्यजी᳚जनत्सुवि॒ताय॒ श्रवां᳚सि ।",
          "begin": 0.0,
          "end": 7.136
        },
        {
          "text": "वि दि॒वो दे॒वी दु᳚हि॒ता द᳚धा॒त्यङ्गि᳚रस्तमा सु॒कृते॒ वसू᳚नि ॥",
          "begin": 7.136,
          "end": 13.84
        }
      ]
    },
    {
      "id": "7.79.4",
      "mandala": 7,
      "sukta": 79,
      "rik": 4,
      "padas": [
        {
          "text": "ताव᳚दुषो॒ राधो᳚ अ॒स्मभ्यं᳚ रास्व॒ याव᳚त्स्तो॒तृभ्यो॒ अर᳚दो गृणा॒ना ।",
          "begin": 0.0,
          "end": 9.31
        },
        {
          "text": "यां त्वा᳚ ज॒ज्ञुर्वृ᳚ष॒भस्या॒ रवे᳚ण॒ वि दृ॒ळ्हस्य॒ दुरो॒ अद्रे᳚रौर्णोः ॥",
          "begin": 9.31,
          "end": 16.92
        }
      ]
    },
    {
      "id": "7.79.5",
      "mandala": 7,
      "sukta": 79,
      "rik": 5,
      "padas": [
        {
          "text": "दे॒वंदे᳚वं॒ राध᳚से चो॒दय᳚न्त्यस्म॒द्र्य᳚क्सू॒नृता᳚ ई॒रय᳚न्ती ।",
          "begin": 0.0,
          "end": 8.123
        },
        {
          "text": "व्यु॒च्छन्ती᳚ नः स॒नये॒ धियो᳚ धा यू॒यं पा᳚त स्व॒स्तिभि॒ः सदा᳚ नः ॥",
          "begin": 8.123,
          "end": 20.76
        }
      ]
    }
  ]
}