{
  "mandala": 7,
  "sukta": 104,
  "verses": [
    {
      "id": "7.104.1",
      "mandala": 7,
      "sukta": 104,
      "rik": 1,
      "padas": [
        {
          "text": "इन्द्रा᳚सोमा॒ तप᳚तं॒ रक्ष᳚ उ॒ब्जतं॒ न्य᳚र्पयतं वृषणा तमो॒वृधः᳚ ।",
          "begin": 0.0,
          "end": 7.057
        },
        {
          "text": "परा᳚ शृणीतम॒चितो॒ न्यो᳚षतं ह॒तं नु॒देथां॒ नि शि᳚शीतम॒त्रिणः᳚ ॥",
          "begin": 7.057,
          "end": 14.72
        }
      ]
    },
    {
      "id": "7.104.2",
      "mandala": 7,
      "sukta": 104,
      "rik": 2,
      "padas": [
        {
          "text": "इन्द्रा᳚सोमा॒ सम॒घशं᳚सम॒भ्य१॒᳚घं तपु᳚र्ययस्तु च॒रुर᳚ग्नि॒वाँ इ᳚व ।",
          "begin": 0.0,
          "end": 8.886
        },
        {
          "text": "ब्र॒ह्म॒द्विषे᳚ क्र॒व्यादे᳚ घो॒रच᳚क्षसे॒ द्वेषो᳚ धत्तमनवा॒यं कि᳚मी॒दिने᳚ ॥",
          "begin": 8.886,
          "end": 17.6
        }
      ]
    },
    {
      "id": "7.104.3",
      "mandala": 7,
      "sukta": 104,
      "rik": 3,
      "padas": [
        {
          "text": "इन्द्रा᳚सोमा दु॒ष्कृतो᳚ व॒व्रे अ॒न्तर᳚नारम्भ॒णे तम᳚सि॒ प्र वि᳚ध्यतम् ।",
          "begin": 0.0,
          "end": 8.587
        },
        {
          "text": "यथा॒ नात॒ः पुन॒रेक᳚श्च॒नोदय॒त्तद्वा᳚मस्तु॒ सह᳚से मन्यु॒मच्छवः᳚ ॥",
          "begin": 8.587,
          "end": 15.36
        }
      ]
    },
    {
      "id": "7.104.4",
      "mandala": 7,
      "sukta": 104,
      "rik": 4,
      "padas": [
        {
          "text": "इन्द्रा᳚सोमा व॒र्तय᳚तं दि॒वो व॒धं सं पृ᳚थि॒व्या अ॒घशं᳚साय॒ तर्ह᳚णम् ।",
          "begin": 0.0,
          "end": 8.621
        },
        {
          "text": "उत्त᳚क्षतं स्व॒र्यं१॒᳚ पर्व᳚तेभ्यो॒ येन॒ रक्षो᳚ वावृधा॒नं नि॒जूर्व᳚थः ॥",
          "begin": 8.621,
          "end": 16.72
        }
      ]
    },
    {
      "id": "7.104.5",
      "mandala": 7,
      "sukta": 104,
      "rik": 5,
      "padas": [
        {
          "text": "इन्द्रा᳚सोमा व॒र्तय᳚तं दि॒वस्पर्य᳚ग्नित॒प्तेभि᳚र्यु॒वमश्म᳚हन्मभिः ।",
          "begin": 0.0,
          "end": 7.565
        },
        {
          "text": "तपु᳚र्वधेभिर॒जरे᳚भिर॒त्रिणो॒ नि पर्शा᳚ने विध्यतं॒ यन्तु᳚ निस्व॒रम् ॥",
          "begin": 7.565,
          "end": 15.8
        }
      ]
    },
    {
      "id": "7.104.6",
      "mandala": 7,
      "sukta": 104,
      "rik": 6,
      "padas": [
        {
          "text": "इन्द्रा᳚सोमा॒ परि᳚ वां भूतु वि॒श्वत᳚ इ॒यं म॒तिः क॒क्ष्याश्वे᳚व वा॒जिना᳚ ।",
          "begin": 0.0,
          "end": 9.413
        },
        {
          "text": "यां वां॒ होत्रां᳚ परिहि॒नोमि᳚ मे॒धये॒मा ब्रह्मा᳚णि नृ॒पती᳚व जिन्वतम् ॥",
          "begin": 9.413,
          "end": 17.6
        }
      ]
    },
    {
      "id": "7.104.7",
      "mandala": 7,
      "sukta": 104,
      "rik": 7,
      "padas": [
        {
          "text": "प्रति᳚ स्मरेथां तु॒जय᳚द्भि॒रेवै᳚र्ह॒तं द्रु॒हो र॒क्षसो᳚ भङ्गु॒राव᳚तः ।",
          "begin": 0.0,
          "end": 8.262
        },
        {
          "text": "इन्द्रा᳚सोमा दु॒ष्कृते॒ मा सु॒गं भू॒द्यो नः᳚ क॒दा चि᳚दभि॒दास᳚ति द्रु॒हा ॥",
          "begin": 8.262,
          "end": 15.36
        }
      ]
    },
    {
      "id": "7.104.8",
      "mandala": 7,
      "sukta": 104,
      "rik": 8,
      "padas": [
        {
          "text": "यो मा॒ पाके᳚न॒ मन᳚सा॒ चर᳚न्तमभि॒चष्टे॒ अनृ᳚तेभि॒र्वचो᳚भिः ।",
          "begin": 0.0,
          "end": 8.448
        },
        {
          "text": "आप᳚ इव का॒शिना॒ संगृ᳚भीता॒ अस᳚न्न॒स्त्वास᳚त इन्द्र व॒क्ता ॥",
          "begin": 8.448,
          "end": 15.16
        }
      ]
    },
    {
      "id": "7.104.9",
      "mandala": 7,
      "sukta": 104,
      "rik": 9,
      "padas": [
        {
          "text": "ये पा᳚कशं॒सं वि॒हर᳚न्त॒ एवै॒र्ये वा᳚ भ॒द्रं दू॒षय᳚न्ति स्व॒धाभि᳚ः ।",
          "begin": 0.0,
          "end": 9.631
        },
        {
          "text": "अह᳚ये वा॒ तान्प्र॒ददा᳚तु॒ सोम॒ आ वा᳚ दधातु॒ निरृ᳚तेरु॒पस्थे᳚ ॥",
          "begin": 9.631,
          "end": 16.76
        }
      ]
    },
    {
      "id": "7.104.10",
      "mandala": 7,
      "sukta": 104,
      "rik": 10,
      "padas": [
        {
          "text": "यो नो॒ रसं॒ दिप्स᳚ति पि॒त्वो अ᳚ग्ने॒ यो अश्वा᳚नां॒ यो गवां॒ यस्त॒नूना᳚म् ।",
          "begin": 0.0,
          "end": 9.96
        },
        {
          "text": "रि॒पुः स्ते॒नः स्ते᳚य॒कृद्द॒भ्रमे᳚तु॒ नि ष ही᳚यतां त॒न्वा॒३॒᳚ तना᳚ च ॥",
          "begin": 9.96,
          "end": 20.16
        }
      ]
    },
    {
      "id": "7.104.11",
      "mandala": 7,
      "sukta": 104,
      "rik": 11,
      "padas": [
        {
          "text": "प॒रः सो अ᳚स्तु त॒न्वा॒३॒᳚ तना᳚ च ति॒स्रः पृ᳚थि॒वीर॒धो अ᳚स्तु॒ विश्वा᳚ः ।",
          "begin": 0.0,
          "end": 9.908
        },
        {
          "text": "प्रति᳚ शुष्यतु॒ यशो᳚ अस्य देवा॒ यो नो॒ दिवा॒ दिप्स᳚ति॒ यश्च॒ नक्त᳚म् ॥",
          "begin": 9.908,
          "end": 17.76
        }
      ]
    },
    {
      "id": "7.104.12",
      "mandala": 7,
      "sukta": 104,
      "rik": 12,
      "padas": [
        {
          "text": "सु॒वि॒ज्ञा॒नं चि᳚कि॒तुषे॒ जना᳚य॒ सच्चास᳚च्च॒ वच᳚सी पस्पृधाते ।",
          "begin": 0.0,
          "end": 7.199
        },
        {
          "text": "तयो॒र्यत्स॒त्यं य᳚त॒रदृजी᳚य॒स्तदित्सोमो᳚॑वति॒ हन्त्यास᳚त् ॥",
          "begin": 7.199,
          "end": 13.68
        }
      ]
    },
    {
      "id": "7.104.13",
      "mandala": 7,
      "sukta": 104,
      "rik": 13,
      "padas": [
        {
          "text": "न वा उ॒ सोमो᳚ वृजि॒नं हि᳚नोति॒ न क्ष॒त्रियं᳚ मिथु॒या धा॒रय᳚न्तम् ।",
          "begin": 0.0,
          "end": 7.919
        },
        {
          "text": "हन्ति॒ रक्षो॒ हन्त्यास॒द्वद᳚न्तमु॒भाविन्द्र᳚स्य॒ प्रसि᳚तौ शयाते ॥",
          "begin": 7.919,
          "end": 14.36
        }
      ]
    },
    {
      "id": "7.104.14",
      "mandala": 7,
      "sukta": 104,
      "rik": 14,
      "padas": [
        {
          "text": "यदि᳚ वा॒हमनृ᳚तदेव॒ आस॒ मोघं᳚ वा दे॒वाँ अ᳚प्यू॒हे अ᳚ग्ने ।",
          "begin": 0.0,
          "end": 8.002
        },
        {
          "text": "किम॒स्मभ्यं᳚ जातवेदो हृणीषे द्रोघ॒वाच᳚स्ते निरृ॒थं स᳚चन्ताम् ॥",
          "begin": 8.002,
          "end": 15.36
        }
      ]
    },
    {
      "id": "7.104.15",
      "mandala": 7,
      "sukta": 104,
      "rik": 15,
      "padas": [
        {
          "text": "अ॒द्या मु᳚रीय॒ यदि᳚ यातु॒धानो॒ अस्मि॒ यदि॒ वायु᳚स्त॒तप॒ पूरु᳚षस्य ।",
          "begin": 0.0,
          "end": 7.537
        },
        {
          "text": "अधा॒ स वी॒रैर्द॒शभि॒र्वि यू᳚या॒ यो मा॒ मोघं॒ यातु᳚धा॒नेत्याह᳚ ॥",
          "begin": 7.537,
          "end": 14.44
        }
      ]
    },
    {
      "id": "7.104.16",
      "mandala": 7,
      "sukta": 104,
      "rik": 16,
      "padas": [
        {
          "text": "यो माया᳚तुं॒ यातु᳚धा॒नेत्याह॒ यो वा᳚ र॒क्षाः शुचि᳚र॒स्मीत्याह᳚ ।",
          "begin": 0.0,
          "end": 8.88
        },
        {
          "text": "इन्द्र॒स्तं ह᳚न्तु मह॒ता व॒धेन॒ विश्व᳚स्य ज॒न्तोर᳚ध॒मस्प᳚दीष्ट ॥",
          "begin": 8.88,
          "end": 15.48
        }
      ]
    },
    {
      "id": "7.104.17",
      "mandala": 7,
      "sukta": 104,
      "rik": 17,
      "padas": [
        {
          "text": "प्र या जिगा᳚ति ख॒र्गले᳚व॒ नक्त॒मप᳚ द्रु॒हा त॒न्वं१॒᳚ गूह᳚माना ।",
          "begin": 0.0,
          "end": 8.711
        },
        {
          "text": "व॒व्राँ अ᳚न॒न्ताँ अव॒ सा प᳚दीष्ट॒ ग्रावा᳚णो घ्नन्तु र॒क्षस᳚ उप॒ब्दैः ॥",
          "begin": 8.711,
          "end": 17.04
        }
      ]
    },
    {
      "id": "7.104.18",
      "mandala": 7,
      "sukta": 104,
      "rik": 18,
      "padas": [
        {
          "text": "वि ति᳚ष्ठध्वं मरुतो वि॒क्ष्वि१॒᳚च्छत᳚ गृभा॒यत᳚ र॒क्षस॒ः सं पि᳚नष्टन ।",
          "begin": 0.0,
          "end": 7.572
        },
        {
          "text": "वयो॒ ये भू॒त्वी प॒तय᳚न्ति न॒क्तभि॒र्ये वा॒ रिपो᳚ दधि॒रे दे॒वे अ᳚ध्व॒रे ॥",
          "begin": 7.572,
          "end": 15.28
        }
      ]
    },
    {
      "id": "7.104.19",
      "mandala": 7,
      "sukta": 104,
      "rik": 19,
      "padas": [
        {
          "text": "प्र व᳚र्तय दि॒वो अश्मा᳚नमिन्द्र॒ सोम᳚शितं मघव॒न्त्सं शि᳚शाधि ।",
          "begin": 0.0,
          "end": 7.902
        },
        {
          "text": "प्राक्ता॒दपा᳚क्तादध॒रादुद᳚क्ताद॒भि ज᳚हि र॒क्षस॒ः पर्व᳚तेन ॥",
          "begin": 7.902,
          "end": 14.36
        }
      ]
    },
    {
      "id": "7.104.20",
      "mandala": 7,
      "sukta": 104,
      "rik": 20,
      "padas": [
        {
          "text": "ए॒त उ॒ त्ये प᳚तयन्ति॒ श्वया᳚तव॒ इन्द्रं᳚ दिप्सन्ति दि॒प्सवो॑दा᳚भ्यम् ।",
          "begin": 0.0,
          "end": 8.354
        },
        {
          "text": "शिशी᳚ते श॒क्रः पिशु᳚नेभ्यो व॒धं नू॒नं सृ᳚जद॒शनिं᳚ यातु॒मद्भ्य᳚ः ॥",
          "begin": 8.354,
          "end": 15.64
        }
      ]
    },
    {
      "id": "7.104.21",
      "mandala": 7,
      "sukta": 104,
      "rik": 21,
      "padas": [
        {
          "text": "इन्द्रो᳚ यातू॒नाम᳚भवत्पराश॒रो ह᳚वि॒र्मथी᳚नाम॒भ्या॒३॒᳚विवा᳚सताम् ।",
          "begin": 0.0,
          "end": 11.003
        },
        {
          "text": "अ॒भीदु᳚ श॒क्रः प᳚र॒शुर्यथा॒ वनं॒ पात्रे᳚व भि॒न्दन्त्स॒त ए᳚ति र॒क्षसः᳚ ॥",
          "begin": 11.003,
          "end": 19.4
        }
      ]
    },
    {
      "id": "7.104.22",
      "mandala": 7,
      "sukta": 104,
      "rik": 22,
      "padas": [
        {
          "text": "उलू᳚कयातुं शुशु॒लूक᳚यातुं ज॒हि श्वया᳚तुमु॒त कोक᳚यातुम् ।",
          "begin": 0.0,
          "end": 7.519
        },
        {
          "text": "सु॒प॒र्णया᳚तुमु॒त गृध्र᳚यातुं दृ॒षदे᳚व॒ प्र मृ᳚ण॒ रक्ष᳚ इन्द्र ॥",
          "begin": 7.519,
          "end": 13.88
        }
      ]
    },
    {
      "id": "7.104.23",
      "mandala": 7,
      "sukta": 104,
      "rik": 23,
      "padas": [
        {
          "text": "मा नो॒ रक्षो᳚ अ॒भि न᳚ड्यातु॒माव᳚ता॒मपो᳚च्छतु मिथु॒ना या कि᳚मी॒दिना᳚ ।",
          "begin": 0.0,
          "end": 8.164
        },
        {
          "text": "पृ॒थि॒वी न॒ः पार्थि᳚वात्पा॒त्वंह᳚सो॒॑न्तरि᳚क्षं दि॒व्यात्पा᳚त्व॒स्मान् ॥",
          "begin": 8.164,
          "end": 16.92
        }
      ]
    },
    {
      "id": "7.104.24",
      "mandala": 7,
      "sukta": 104,
      "rik": 24,
      "padas": [
        {
          "text": "इन्द्र᳚ ज॒हि पुमां᳚सं यातु॒धान᳚मु॒त स्त्रियं᳚ मा॒यया॒ शाश᳚दानाम् ।",
          "begin": 0.0,
          "end": 7.979
        },
        {
          "text": "विग्री᳚वासो॒ मूर᳚देवा ऋदन्तु॒ मा ते दृ᳚श॒न्त्सूर्य᳚मु॒च्चर᳚न्तम् ॥",
          "begin": 7.979,
          "end": 15.48
        }
      ]
    },
    {
      "id": "7.104.25",
      "mandala": 7,
      "sukta": 104,
      "rik": 25,
      "padas": [
        {
          "text": "प्रति᳚ चक्ष्व॒ वि च॒क्ष्वेन्द्र᳚श्च सोम जागृतम् ।",
          "begin": 0.0,
          "end": 5.793
        },
        {
          "text": "रक्षो᳚भ्यो व॒धम᳚स्यतम॒शनिं᳚ यातु॒मद्भ्य᳚ः ॥",
          "begin": 5.793,
          "end": 10.84
        }
      ]
    }
  ]
}