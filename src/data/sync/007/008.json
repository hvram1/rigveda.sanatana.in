{
  "mandala": 7,
  "sukta": 8,
  "verses": [
    {
      "id": "7.8.1",
      "mandala": 7,
      "sukta": 8,
      "rik": 1,
      "padas": [
        {
          "text": "इ॒न्धे राजा॒ सम॒र्यो नमो᳚भि॒र्यस्य॒ प्रती᳚क॒माहु᳚तं घृ॒तेन᳚ ।",
          "begin": 0.0,
          "end": 13.37
        },
        {
          "text": "नरो᳚ ह॒व्येभि᳚रीळते स॒बाध॒ आग्निरग्र᳚ उ॒षसा᳚मशोचि ॥",
          "begin": 13.37,
          "end": 21.12
        }
      ]
    },
    {
      "id": "7.8.2",
      "mandala": 7,
      "sukta": 8,
      "rik": 2,
      "padas": [
        {
          "text": "अ॒यमु॒ ष्य सुम᳚हाँ अवेदि॒ होता᳚ म॒न्द्रो मनु᳚षो य॒ह्वो अ॒ग्निः ।",
          "begin": 0.0,
          "end": 4.548
        },
        {
          "text": "वि भा अ᳚कः ससृजा॒नः पृ᳚थि॒व्यां कृ॒ष्णप᳚वि॒रोष᳚धीभिर्ववक्षे ॥",
          "begin": 4.548,
          "end": 15.48
        }
      ]
    },
    {
      "id": "7.8.3",
      "mandala": 7,
      "sukta": 8,
      "rik": 3,
      "padas": [
        {
          "text": "कया᳚ नो अग्ने॒ वि व᳚सः सुवृ॒क्तिं कामु᳚ स्व॒धामृ᳚णवः श॒स्यमा᳚नः ।",
          "begin": 0.0,
          "end": 9.15
        },
        {
          "text": "क॒दा भ᳚वेम॒ पत᳚यः सुदत्र रा॒यो व॒न्तारो᳚ दु॒ष्टर᳚स्य सा॒धोः ॥",
          "begin": 9.15,
          "end": 16.48
        }
      ]
    },
    {
      "id": "7.8.4",
      "mandala": 7,
      "sukta": 8,
      "rik": 4,
      "padas": [
        {
          "text": "प्रप्रा॒यम॒ग्निर्भ᳚र॒तस्य᳚ शृण्वे॒ वि यत्सूर्यो॒ न रोच᳚ते बृ॒हद्भाः ।",
          "begin": 0.0,
          "end": 7.687
        },
        {
          "text": "अ॒भि यः पू॒रुं पृत᳚नासु त॒स्थौ द्यु᳚ता॒नो दैव्यो॒ अति᳚थिः शुशोच ॥",
          "begin": 7.687,
          "end": 15.48
        }
      ]
    },
    {
      "id": "7.8.5",
      "mandala": 7,
      "sukta": 8,
      "rik": 5,
      "padas": [
        {
          "text": "अस॒न्नित्त्वे आ॒हव᳚नानि॒ भूरि॒ भुवो॒ विश्वे᳚भिः सु॒मना॒ अनी᳚कैः ।",
          "begin": 0.0,
          "end": 9.13
        },
        {
          "text": "स्तु॒तश्चि᳚दग्ने शृण्विषे गृणा॒नः स्व॒यं व᳚र्धस्व त॒न्वं᳚ सुजात ॥",
          "begin": 9.13,
          "end": 16.32
        }
      ]
    },
    {
      "id": "7.8.6",
      "mandala": 7,
      "sukta": 8,
      "rik": 6,
      "padas": [
        {
          "text": "इ॒दं वचः᳚ शत॒साः संस᳚हस्र॒मुद॒ग्नये᳚ जनिषीष्ट द्वि॒बर्हा᳚ः ।",
          "begin": 0.0,
          "end": 8.403
        },
        {
          "text": "शं यत्स्तो॒तृभ्य᳚ आ॒पये॒ भवा᳚ति द्यु॒मद᳚मीव॒चात᳚नं रक्षो॒हा ॥",
          "begin": 8.403,
          "end": 16.36
        }
      ]
    },
    {
      "id": "7.8.7",
      "mandala": 7,
      "sukta": 8,
      "rik": 7,
      "padas": [
        {
          "text": "नू त्वाम᳚ग्न ईमहे॒ वसि᳚ष्ठा ईशा॒नं सू᳚नो सहसो॒ वसू᳚नाम् ।",
          "begin": 0.0,
          "end": 10.241
        },
        {
          "text": "इषं᳚ स्तो॒तृभ्यो᳚ म॒घव᳚द्भ्य आनड्यू॒यं पा᳚त स्व॒स्तिभि॒ः सदा᳚ नः ॥",
          "begin": 10.241,
          "end": 27.12
        }
      ]
    }
  ]
}