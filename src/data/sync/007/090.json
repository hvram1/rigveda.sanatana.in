{
  "mandala": 7,
  "sukta": 90,
  "verses": [
    {
      "id": "7.90.1",
      "mandala": 7,
      "sukta": 90,
      "rik": 1,
      "padas": [
        {
          "text": "प्र वी᳚र॒या शुच᳚यो दद्रिरे वामध्व॒र्युभि॒र्मधु᳚मन्तः सु॒तासः᳚ ।",
          "begin": 0.0,
          "end": 9.76
        },
        {
          "text": "वह᳚ वायो नि॒युतो᳚ या॒ह्यच्छा॒ पिबा᳚ सु॒तस्यान्ध᳚सो॒ मदा᳚य ॥",
          "begin": 9.76,
          "end": 17.12
        }
      ]
    },
    {
      "id": "7.90.2",
      "mandala": 7,
      "sukta": 90,
      "rik": 2,
      "padas": [
        {
          "text": "ई॒शा॒नाय॒ प्रहु᳚तिं॒ यस्त॒ आन॒ट् छुचिं॒ सोमं᳚ शुचिपा॒स्तुभ्यं᳚ वायो ।",
          "begin": 0.0,
          "end": 7.577
        },
        {
          "text": "कृ॒णोषि॒ तं मर्त्ये᳚षु प्रश॒स्तं जा॒तोजा᳚तो जायते वा॒ज्य᳚स्य ॥",
          "begin": 7.577,
          "end": 14.64
        }
      ]
    },
    {
      "id": "7.90.3",
      "mandala": 7,
      "sukta": 90,
      "rik": 3,
      "padas": [
        {
          "text": "रा॒ये नु यं ज॒ज्ञतू॒ रोद᳚सी॒मे रा॒ये दे॒वी धि॒षणा᳚ धाति दे॒वम् ।",
          "begin": 0.0,
          "end": 7.483
        },
        {
          "text": "अध᳚ वा॒युं नि॒युतः᳚ सश्चत॒ स्वा उ॒त श्वे॒तं वसु᳚धितिं निरे॒के ॥",
          "begin": 7.483,
          "end": 13.32
        }
      ]
    },
    {
      "id": "7.90.4",
      "mandala": 7,
      "sukta": 90,
      "rik": 4,
      "padas": [
        {
          "text": "उ॒च्छन्नु॒षसः᳚ सु॒दिना᳚ अरि॒प्रा उ॒रु ज्योति᳚र्विविदु॒र्दीध्या᳚नाः ।",
          "begin": 0.0,
          "end": 8.375
        },
        {
          "text": "गव्यं᳚ चिदू॒र्वमु॒शिजो॒ वि व᳚व्रु॒स्तेषा॒मनु᳚ प्र॒दिवः᳚ सस्रु॒रापः᳚ ॥",
          "begin": 8.375,
          "end": 15.24
        }
      ]
    },
    {
      "id": "7.90.5",
      "mandala": 7,
      "sukta": 90,
      "rik": 5,
      "padas": [
        {
          "text": "ते स॒त्येन॒ मन᳚सा॒ दीध्या᳚ना॒ः स्वेन᳚ यु॒क्तास॒ः क्रतु᳚ना वहन्ति ।",
          "begin": 0.0,
          "end": 7.422
        },
        {
          "text": "इन्द्र᳚वायू वीर॒वाहं॒ रथं᳚ वामीशा॒नयो᳚र॒भि पृक्ष᳚ः सचन्ते ॥",
          "begin": 7.422,
          "end": 14.0
        }
      ]
    },
    {
      "id": "7.90.6",
      "mandala": 7,
      "sukta": 90,
      "rik": 6,
      "padas": [
        {
          "text": "ई॒शा॒नासो॒ ये दध᳚ते॒ स्व᳚र्णो॒ गोभि॒रश्वे᳚भि॒र्वसु᳚भि॒र्हिर᳚ण्यैः ।",
          "begin": 0.0,
          "end": 8.322
        },
        {
          "text": "इन्द्र᳚वायू सू॒रयो॒ विश्व॒मायु॒रर्व᳚द्भिर्वी॒रैः पृत᳚नासु सह्युः ॥",
          "begin": 8.322,
          "end": 14.76
        }
      ]
    },
    {
      "id": "7.90.7",
      "mandala": 7,
      "sukta": 90,
      "rik": 7,
      "padas": [
        {
          "text": "अर्व᳚न्तो॒ न श्रव᳚सो॒ भिक्ष᳚माणा इन्द्रवा॒यू सु᳚ष्टु॒तिभि॒र्वसि᳚ष्ठाः ।",
          "begin": 0.0,
          "end": 8.909
        },
        {
          "text": "वा॒ज॒यन्त॒ः स्वव᳚से हुवेम यू॒यं पा᳚त स्व॒स्तिभि॒ः सदा᳚ नः ॥",
          "begin": 8.909,
          "end": 18.6
        }
      ]
    }
  ]
}