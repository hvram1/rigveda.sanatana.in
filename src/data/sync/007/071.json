{
  "mandala": 7,
  "sukta": 71,
  "verses": [
    {
      "id": "7.71.1",
      "mandala": 7,
      "sukta": 71,
      "rik": 1,
      "padas": [
        {
          "text": "अप॒ स्वसु᳚रु॒षसो॒ नग्जि᳚हीते रि॒णक्ति᳚ कृ॒ष्णीर᳚रु॒षाय॒ पन्था᳚म् ।",
          "begin": 0.0,
          "end": 10.996
        },
        {
          "text": "अश्वा᳚मघा॒ गोम᳚घा वां हुवेम॒ दिवा॒ नक्तं॒ शरु᳚म॒स्मद्यु᳚योतम् ॥",
          "begin": 10.996,
          "end": 18.08
        }
      ]
    },
    {
      "id": "7.71.2",
      "mandala": 7,
      "sukta": 71,
      "rik": 2,
      "padas": [
        {
          "text": "उ॒पाया᳚तं दा॒शुषे॒ मर्त्या᳚य॒ रथे᳚न वा॒मम᳚श्विना॒ वह᳚न्ता ।",
          "begin": 0.0,
          "end": 8.286
        },
        {
          "text": "यु॒यु॒तम॒स्मदनि᳚रा॒ममी᳚वां॒ दिवा॒ नक्तं᳚ माध्वी॒ त्रासी᳚थां नः ॥",
          "begin": 8.286,
          "end": 16.44
        }
      ]
    },
    {
      "id": "7.71.3",
      "mandala": 7,
      "sukta": 71,
      "rik": 3,
      "padas": [
        {
          "text": "आ वां॒ रथ᳚मव॒मस्यां॒ व्यु᳚ष्टौ सुम्ना॒यवो॒ वृष᳚णो वर्तयन्तु ।",
          "begin": 0.0,
          "end": 7.518
        },
        {
          "text": "स्यूम᳚गभस्तिमृत॒युग्भि॒रश्वै॒राश्वि᳚ना॒ वसु᳚मन्तं वहेथाम् ॥",
          "begin": 7.518,
          "end": 13.36
        }
      ]
    },
    {
      "id": "7.71.4",
      "mandala": 7,
      "sukta": 71,
      "rik": 4,
      "padas": [
        {
          "text": "यो वां॒ रथो᳚ नृपती॒ अस्ति᳚ वो॒ळ्हा त्रि᳚वन्धु॒रो वसु᳚माँ उ॒स्रया᳚मा ।",
          "begin": 0.0,
          "end": 9.161
        },
        {
          "text": "आ न᳚ ए॒ना ना᳚स॒त्योप᳚ यातम॒भि यद्वां᳚ वि॒श्वप्स्न्यो॒ जिगा᳚ति ॥",
          "begin": 9.161,
          "end": 16.32
        }
      ]
    },
    {
      "id": "7.71.5",
      "mandala": 7,
      "sukta": 71,
      "rik": 5,
      "padas": [
        {
          "text": "यु॒वं च्यवा᳚नं ज॒रसो᳚॑मुमुक्तं॒ नि पे॒दव᳚ ऊहथुरा॒शुमश्व᳚म् ।",
          "begin": 0.0,
          "end": 7.091
        },
        {
          "text": "निरंह᳚स॒स्तम᳚सः स्पर्त॒मत्रिं॒ नि जा᳚हु॒षं शि᳚थि॒रे धा᳚तम॒न्तः ॥",
          "begin": 7.091,
          "end": 13.8
        }
      ]
    },
    {
      "id": "7.71.6",
      "mandala": 7,
      "sukta": 71,
      "rik": 6,
      "padas": [
        {
          "text": "इ॒यं म᳚नी॒षा इ॒यम᳚श्विना॒ गीरि॒मां सु᳚वृ॒क्तिं वृ᳚षणा जुषेथाम् ।",
          "begin": 0.0,
          "end": 8.3
        },
        {
          "text": "इ॒मा ब्रह्मा᳚णि युव॒यून्य᳚ग्मन्यू॒यं पा᳚त स्व॒स्तिभि॒ः सदा᳚ नः ॥",
          "begin": 8.3,
          "end": 18.56
        }
      ]
    }
  ]
}