{
  "mandala": 7,
  "sukta": 92,
  "verses": [
    {
      "id": "7.92.1",
      "mandala": 7,
      "sukta": 92,
      "rik": 1,
      "padas": [
        {
          "text": "आ वा᳚यो भूष शुचिपा॒ उप᳚ नः स॒हस्रं᳚ ते नि॒युतो᳚ विश्ववार ।",
          "begin": 0.0,
          "end": 12.247
        },
        {
          "text": "उपो᳚ ते॒ अन्धो॒ मद्य᳚मयामि॒ यस्य᳚ देव दधि॒षे पू᳚र्व॒पेय᳚म् ॥",
          "begin": 12.247,
          "end": 20.76
        }
      ]
    },
    {
      "id": "7.92.2",
      "mandala": 7,
      "sukta": 92,
      "rik": 2,
      "padas": [
        {
          "text": "प्र सोता᳚ जी॒रो अ᳚ध्व॒रेष्व᳚स्था॒त्सोम॒मिन्द्रा᳚य वा॒यवे॒ पिब᳚ध्यै ।",
          "begin": 0.0,
          "end": 8.946
        },
        {
          "text": "प्र यद्वां॒ मध्वो᳚ अग्रि॒यं भर᳚न्त्यध्व॒र्यवो᳚ देव॒यन्त॒ः शची᳚भिः ॥",
          "begin": 8.946,
          "end": 16.72
        }
      ]
    },
    {
      "id": "7.92.3",
      "mandala": 7,
      "sukta": 92,
      "rik": 3,
      "padas": [
        {
          "text": "प्र याभि॒र्यासि᳚ दा॒श्वांस॒मच्छा᳚ नि॒युद्भि᳚र्वायवि॒ष्टये᳚ दुरो॒णे ।",
          "begin": 0.0,
          "end": 8.475
        },
        {
          "text": "नि नो᳚ र॒यिं सु॒भोज᳚सं युवस्व॒ नि वी॒रं गव्य॒मश्व्यं᳚ च॒ राधः᳚ ॥",
          "begin": 8.475,
          "end": 15.2
        }
      ]
    },
    {
      "id": "7.92.4",
      "mandala": 7,
      "sukta": 92,
      "rik": 4,
      "padas": [
        {
          "text": "ये वा॒यव᳚ इन्द्र॒माद᳚नास॒ आदे᳚वासो नि॒तोश᳚नासो अ॒र्यः ।",
          "begin": 0.0,
          "end": 7.45
        },
        {
          "text": "घ्नन्तो᳚ वृ॒त्राणि᳚ सू॒रिभि᳚ः ष्याम सास॒ह्वांसो᳚ यु॒धा नृभि᳚र॒मित्रा᳚न् ॥",
          "begin": 7.45,
          "end": 15.28
        }
      ]
    },
    {
      "id": "7.92.5",
      "mandala": 7,
      "sukta": 92,
      "rik": 5,
      "padas": [
        {
          "text": "आ नो᳚ नि॒युद्भि᳚ः श॒तिनी᳚भिरध्व॒रं स᳚ह॒स्रिणी᳚भि॒रुप᳚ याहि य॒ज्ञम् ।",
          "begin": 0.0,
          "end": 9.026
        },
        {
          "text": "वायो᳚ अ॒स्मिन्त्सव᳚ने मादयस्व यू॒यं पा᳚त स्व॒स्तिभि॒ः सदा᳚ नः ॥",
          "begin": 9.026,
          "end": 19.6
        }
      ]
    }
  ]
}