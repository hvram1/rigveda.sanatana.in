{
  "mandala": 7,
  "sukta": 16,
  "verses": [
    {
      "id": "7.16.1",
      "mandala": 7,
      "sukta": 16,
      "rik": 1,
      "padas": [
        {
          "text": "ए॒ना वो᳚ अ॒ग्निं नम᳚सो॒र्जो नपा᳚त॒मा हु᳚वे ।",
          "begin": 0.0,
          "end": 3.853
        },
        {
          "text": "प्रि॒यं चेति᳚ष्ठमर॒तिं स्व᳚ध्व॒रं विश्व᳚स्य दू॒तम॒मृत᳚म् ॥",
          "begin": 3.853,
          "end": 15.12
        }
      ]
    },
    {
      "id": "7.16.2",
      "mandala": 7,
      "sukta": 16,
      "rik": 2,
      "padas": [
        {
          "text": "स यो᳚जते अरु॒षा वि॒श्वभो᳚जसा॒ स दु᳚द्रव॒त्स्वा᳚हुतः ।",
          "begin": 0.0,
          "end": 8.088
        },
        {
          "text": "सु॒ब्रह्मा᳚ य॒ज्ञः सु॒शमी॒ वसू᳚नां दे॒वं राधो॒ जना᳚नाम् ॥",
          "begin": 8.088,
          "end": 15.64
        }
      ]
    },
    {
      "id": "7.16.3",
      "mandala": 7,
      "sukta": 16,
      "rik": 3,
      "padas": [
        {
          "text": "उद᳚स्य शो॒चिर᳚स्थादा॒जुह्वा᳚नस्य मी॒ळ्हुषः᳚ ।",
          "begin": 0.0,
          "end": 6.094
        },
        {
          "text": "उद्धू॒मासो᳚ अरु॒षासो᳚ दिवि॒स्पृश॒ः सम॒ग्निमि᳚न्धते॒ नरः᳚ ॥",
          "begin": 6.094,
          "end": 13.52
        }
      ]
    },
    {
      "id": "7.16.4",
      "mandala": 7,
      "sukta": 16,
      "rik": 4,
      "padas": [
        {
          "text": "तं त्वा᳚ दू॒तं कृ᳚ण्महे य॒शस्त᳚मं दे॒वाँ आ वी॒तये᳚ वह ।",
          "begin": 0.0,
          "end": 8.777
        },
        {
          "text": "विश्वा᳚ सूनो सहसो मर्त॒भोज᳚ना॒ रास्व॒ तद्यत्त्वेम᳚हे ॥",
          "begin": 8.777,
          "end": 15.64
        }
      ]
    },
    {
      "id": "7.16.5",
      "mandala": 7,
      "sukta": 16,
      "rik": 5,
      "padas": [
        {
          "text": "त्वम᳚ग्ने गृ॒हप᳚ति॒स्त्वं होता᳚ नो अध्व॒रे ।",
          "begin": 0.0,
          "end": 6.346
        },
        {
          "text": "त्वं पोता᳚ विश्ववार॒ प्रचे᳚ता॒ यक्षि॒ वेषि᳚ च॒ वार्य᳚म् ॥",
          "begin": 6.346,
          "end": 13.44
        }
      ]
    },
    {
      "id": "7.16.6",
      "mandala": 7,
      "sukta": 16,
      "rik": 6,
      "padas": [
        {
          "text": "कृ॒धि रत्नं॒ यज᳚मानाय सुक्रतो॒ त्वं हि र᳚त्न॒धा असि᳚ ।",
          "begin": 0.0,
          "end": 7.307
        },
        {
          "text": "आ न᳚ ऋ॒ते शि᳚शीहि॒ विश्व᳚मृ॒त्विजं᳚ सु॒शंसो॒ यश्च॒ दक्ष᳚ते ॥",
          "begin": 7.307,
          "end": 13.0
        }
      ]
    },
    {
      "id": "7.16.7",
      "mandala": 7,
      "sukta": 16,
      "rik": 7,
      "padas": [
        {
          "text": "त्वे अ᳚ग्ने स्वाहुत प्रि॒यासः᳚ सन्तु सू॒रयः᳚ ।",
          "begin": 0.0,
          "end": 10.396
        },
        {
          "text": "य॒न्तारो॒ ये म॒घवा᳚नो॒ जना᳚नामू॒र्वान्दय᳚न्त॒ गोना᳚म् ॥",
          "begin": 10.396,
          "end": 14.64
        }
      ]
    },
    {
      "id": "7.16.8",
      "mandala": 7,
      "sukta": 16,
      "rik": 8,
      "padas": [
        {
          "text": "येषा॒मिळा᳚ घृ॒तह᳚स्ता दुरो॒ण आँ अपि᳚ प्रा॒ता नि॒षीद᳚ति ।",
          "begin": 0.0,
          "end": 8.037
        },
        {
          "text": "ताँस्त्रा᳚यस्व सहस्य द्रु॒हो नि॒दो यच्छा᳚ न॒ः शर्म᳚ दीर्घ॒श्रुत् ॥",
          "begin": 8.037,
          "end": 15.88
        }
      ]
    },
    {
      "id": "7.16.9",
      "mandala": 7,
      "sukta": 16,
      "rik": 9,
      "padas": [
        {
          "text": "स म॒न्द्रया᳚ च जि॒ह्वया॒ वह्नि᳚रा॒सा वि॒दुष्ट᳚रः ।",
          "begin": 0.0,
          "end": 9.712
        },
        {
          "text": "अग्ने᳚ र॒यिं म॒घव᳚द्भ्यो न॒ आ व᳚ह ह॒व्यदा᳚तिं च सूदय ॥",
          "begin": 9.712,
          "end": 12.8
        }
      ]
    },
    {
      "id": "7.16.10",
      "mandala": 7,
      "sukta": 16,
      "rik": 10,
      "padas": [
        {
          "text": "ये राधां᳚सि॒ दद॒त्यश्व्या᳚ म॒घा कामे᳚न॒ श्रव᳚सो म॒हः ।",
          "begin": 0.0,
          "end": 7.724
        },
        {
          "text": "ताँ अंह᳚सः पिपृहि प॒र्तृभि॒ष्ट्वं श॒तं पू॒र्भिर्य᳚विष्ठ्य ॥",
          "begin": 7.724,
          "end": 13.72
        }
      ]
    },
    {
      "id": "7.16.11",
      "mandala": 7,
      "sukta": 16,
      "rik": 11,
      "padas": [
        {
          "text": "दे॒वो वो᳚ द्रविणो॒दाः पू॒र्णां वि᳚वष्ट्या॒सिच᳚म् ।",
          "begin": 0.0,
          "end": 7.332
        },
        {
          "text": "उद्वा᳚ सि॒ञ्चध्व॒मुप᳚ वा पृणध्व॒मादिद्वो᳚ दे॒व ओ᳚हते ॥",
          "begin": 7.332,
          "end": 14.44
        }
      ]
    },
    {
      "id": "7.16.12",
      "mandala": 7,
      "sukta": 16,
      "rik": 12,
      "padas": [
        {
          "text": "तं होता᳚रमध्व॒रस्य॒ प्रचे᳚तसं॒ वह्निं᳚ दे॒वा अ᳚कृण्वत ।",
          "begin": 0.0,
          "end": 11.031
        },
        {
          "text": "दधा᳚ति॒ रत्नं᳚ विध॒ते सु॒वीर्य᳚म॒ग्निर्जना᳚य दा॒शुषे᳚ ॥",
          "begin": 11.031,
          "end": 19.28
        }
      ]
    }
  ]
}