{
  "mandala": 7,
  "sukta": 7,
  "verses": [
    {
      "id": "7.7.1",
      "mandala": 7,
      "sukta": 7,
      "rik": 1,
      "padas": [
        {
          "text": "प्र वो᳚ दे॒वं चि᳚त्सहसा॒नम॒ग्निमश्वं॒ न वा॒जिनं᳚ हिषे॒ नमो᳚भिः ।",
          "begin": 0.0,
          "end": 10.477
        },
        {
          "text": "भवा᳚ नो दू॒तो अ᳚ध्व॒रस्य᳚ वि॒द्वान्त्मना᳚ दे॒वेषु᳚ विविदे मि॒तद्रु᳚ः ॥",
          "begin": 10.477,
          "end": 18.96
        }
      ]
    },
    {
      "id": "7.7.2",
      "mandala": 7,
      "sukta": 7,
      "rik": 2,
      "padas": [
        {
          "text": "आ या᳚ह्यग्ने प॒थ्या॒३॒᳚ अनु॒ स्वा म॒न्द्रो दे॒वानां᳚ स॒ख्यं जु᳚षा॒णः ।",
          "begin": 0.0,
          "end": 10.819
        },
        {
          "text": "आ सानु॒ शुष्मै᳚र्न॒दय᳚न्पृथि॒व्या जम्भे᳚भि॒र्विश्व᳚मु॒शध॒ग्वना᳚नि ॥",
          "begin": 10.819,
          "end": 19.2
        }
      ]
    },
    {
      "id": "7.7.3",
      "mandala": 7,
      "sukta": 7,
      "rik": 3,
      "padas": [
        {
          "text": "प्रा॒चीनो᳚ य॒ज्ञः सुधि᳚तं॒ हि ब॒र्हिः प्री᳚णी॒ते अ॒ग्निरी᳚ळि॒तो न होता᳚ ।",
          "begin": 0.0,
          "end": 11.053
        },
        {
          "text": "आ मा॒तरा᳚ वि॒श्ववा᳚रे हुवा॒नो यतो᳚ यविष्ठ जज्ञि॒षे सु॒शेवः᳚ ॥",
          "begin": 11.053,
          "end": 18.36
        }
      ]
    },
    {
      "id": "7.7.4",
      "mandala": 7,
      "sukta": 7,
      "rik": 4,
      "padas": [
        {
          "text": "स॒द्यो अ᳚ध्व॒रे र᳚थि॒रं ज᳚नन्त॒ मानु᳚षासो॒ विचे᳚तसो॒ य ए᳚षाम् ।",
          "begin": 0.0,
          "end": 8.762
        },
        {
          "text": "वि॒शाम᳚धायि वि॒श्पति᳚र्दुरो॒णे॒३॒᳚॑ग्निर्म॒न्द्रो मधु᳚वचा ऋ॒तावा᳚ ॥",
          "begin": 8.762,
          "end": 17.24
        }
      ]
    },
    {
      "id": "7.7.5",
      "mandala": 7,
      "sukta": 7,
      "rik": 5,
      "padas": [
        {
          "text": "असा᳚दि वृ॒तो वह्नि᳚राजग॒न्वान॒ग्निर्ब्र॒ह्मा नृ॒षद᳚ने विध॒र्ता ।",
          "begin": 0.0,
          "end": 7.963
        },
        {
          "text": "द्यौश्च॒ यं पृ᳚थि॒वी वा᳚वृ॒धाते॒ आ यं होता॒ यज᳚ति वि॒श्ववा᳚रम् ॥",
          "begin": 7.963,
          "end": 15.48
        }
      ]
    },
    {
      "id": "7.7.6",
      "mandala": 7,
      "sukta": 7,
      "rik": 6,
      "padas": [
        {
          "text": "ए॒ते द्यु॒म्नेभि॒र्विश्व॒माति᳚रन्त॒ मन्त्रं॒ ये वारं॒ नर्या॒ अत᳚क्षन् ।",
          "begin": 0.0,
          "end": 4.26
        },
        {
          "text": "प्र ये विश᳚स्ति॒रन्त॒ श्रोष᳚माणा॒ आ ये मे᳚ अ॒स्य दीध᳚यन्नृ॒तस्य᳚ ॥",
          "begin": 4.26,
          "end": 16.56
        }
      ]
    },
    {
      "id": "7.7.7",
      "mandala": 7,
      "sukta": 7,
      "rik": 7,
      "padas": [
        {
          "text": "नू त्वाम᳚ग्न ईमहे॒ वसि᳚ष्ठा ईशा॒नं सू᳚नो सहसो॒ वसू᳚नाम् ।",
          "begin": 0.0,
          "end": 9.268
        },
        {
          "text": "इषं᳚ स्तो॒तृभ्यो᳚ म॒घव᳚द्भ्य आनड्यू॒यं पा᳚त स्व॒स्तिभि॒ः सदा᳚ नः ॥",
          "begin": 9.268,
          "end": 23.12
        }
      ]
    }
  ]
}