{
  "mandala": 7,
  "sukta": 25,
  "verses": [
    {
      "id": "7.25.1",
      "mandala": 7,
      "sukta": 25,
      "rik": 1,
      "padas": [
        {
          "text": "आ ते᳚ म॒ह इ᳚न्द्रो॒त्यु᳚ग्र॒ सम᳚न्यवो॒ यत्स॒मर᳚न्त॒ सेना᳚ः ।",
          "begin": 0.0,
          "end": 5.923
        },
        {
          "text": "पता᳚ति दि॒द्युन्नर्य᳚स्य बा॒ह्वोर्मा ते॒ मनो᳚ विष्व॒द्र्य१॒᳚ग्वि चा᳚रीत् ॥",
          "begin": 5.923,
          "end": 21.28
        }
      ]
    },
    {
      "id": "7.25.2",
      "mandala": 7,
      "sukta": 25,
      "rik": 2,
      "padas": [
        {
          "text": "नि दु॒र्ग इ᳚न्द्र श्नथिह्य॒मित्राँ᳚ अ॒भि ये नो॒ मर्ता᳚सो अ॒मन्ति᳚ ।",
          "begin": 0.0,
          "end": 7.415
        },
        {
          "text": "आ॒रे तं शंसं᳚ कृणुहि निनि॒त्सोरा नो᳚ भर स॒म्भर᳚णं॒ वसू᳚नाम् ॥",
          "begin": 7.415,
          "end": 16.0
        }
      ]
    },
    {
      "id": "7.25.3",
      "mandala": 7,
      "sukta": 25,
      "rik": 3,
      "padas": [
        {
          "text": "श॒तं ते᳚ शिप्रिन्नू॒तयः᳚ सु॒दासे᳚ स॒हस्रं॒ शंसा᳚ उ॒त रा॒तिर᳚स्तु ।",
          "begin": 0.0,
          "end": 8.625
        },
        {
          "text": "ज॒हि वध᳚र्व॒नुषो॒ मर्त्य᳚स्या॒स्मे द्यु॒म्नमधि॒ रत्नं᳚ च धेहि ॥",
          "begin": 8.625,
          "end": 15.72
        }
      ]
    },
    {
      "id": "7.25.4",
      "mandala": 7,
      "sukta": 25,
      "rik": 4,
      "padas": [
        {
          "text": "त्वाव᳚तो॒ ही᳚न्द्र॒ क्रत्वे॒ अस्मि॒ त्वाव᳚तो॑वि॒तुः शू᳚र रा॒तौ ।",
          "begin": 0.0,
          "end": 8.333
        },
        {
          "text": "विश्वेदहा᳚नि तविषीव उग्रँ॒ ओकः᳚ कृणुष्व हरिवो॒ न म᳚र्धीः ॥",
          "begin": 8.333,
          "end": 15.52
        }
      ]
    },
    {
      "id": "7.25.5",
      "mandala": 7,
      "sukta": 25,
      "rik": 5,
      "padas": [
        {
          "text": "कुत्सा᳚ ए॒ते हर्य᳚श्वाय शू॒षमिन्द्रे॒ सहो᳚ दे॒वजू᳚तमिया॒नाः ।",
          "begin": 0.0,
          "end": 7.442
        },
        {
          "text": "स॒त्रा कृ᳚धि सु॒हना᳚ शूर वृ॒त्रा व॒यं तरु᳚त्राः सनुयाम॒ वाज᳚म् ॥",
          "begin": 7.442,
          "end": 16.52
        }
      ]
    },
    {
      "id": "7.25.6",
      "mandala": 7,
      "sukta": 25,
      "rik": 6,
      "padas": [
        {
          "text": "ए॒वा न᳚ इन्द्र॒ वार्य᳚स्य पूर्धि॒ प्र ते᳚ म॒हीं सु᳚म॒तिं वे᳚विदाम ।",
          "begin": 0.0,
          "end": 10.032
        },
        {
          "text": "इषं᳚ पिन्व म॒घव᳚द्भ्यः सु॒वीरां᳚ यू॒यं पा᳚त स्व॒स्तिभि॒ः सदा᳚ नः ॥",
          "begin": 10.032,
          "end": 19.64
        }
      ]
    }
  ]
}