{
  "mandala": 7,
  "sukta": 62,
  "verses": [
    {
      "id": "7.62.1",
      "mandala": 7,
      "sukta": 62,
      "rik": 1,
      "padas": [
        {
          "text": "उत्सूर्यो᳚ बृ॒हद॒र्चींष्य᳚श्रेत्पु॒रु विश्वा॒ जनि᳚म॒ मानु᳚षाणाम् ।",
          "begin": 0.0,
          "end": 9.373
        },
        {
          "text": "स॒मो दि॒वा द᳚दृशे॒ रोच᳚मान॒ः क्रत्वा᳚ कृ॒तः सुकृ᳚तः क॒र्तृभि᳚र्भूत् ॥",
          "begin": 9.373,
          "end": 16.36
        }
      ]
    },
    {
      "id": "7.62.2",
      "mandala": 7,
      "sukta": 62,
      "rik": 2,
      "padas": [
        {
          "text": "स सू᳚र्य॒ प्रति᳚ पु॒रो न॒ उद्गा᳚ ए॒भिः स्तोमे᳚भिरेत॒शेभि॒रेवै᳚ः ।",
          "begin": 0.0,
          "end": 8.585
        },
        {
          "text": "प्र नो᳚ मि॒त्राय॒ वरु᳚णाय वो॒चो॑ना᳚गसो अर्य॒म्णे अ॒ग्नये᳚ च ॥",
          "begin": 8.585,
          "end": 16.36
        }
      ]
    },
    {
      "id": "7.62.3",
      "mandala": 7,
      "sukta": 62,
      "rik": 3,
      "padas": [
        {
          "text": "वि नः᳚ स॒हस्रं᳚ शु॒रुधो᳚ रदन्त्वृ॒तावा᳚नो॒ वरु᳚णो मि॒त्रो अ॒ग्निः ।",
          "begin": 0.0,
          "end": 8.33
        },
        {
          "text": "यच्छ᳚न्तु च॒न्द्रा उ᳚प॒मं नो᳚ अ॒र्कमा न॒ः कामं᳚ पूपुरन्तु॒ स्तवा᳚नाः ॥",
          "begin": 8.33,
          "end": 16.92
        }
      ]
    },
    {
      "id": "7.62.4",
      "mandala": 7,
      "sukta": 62,
      "rik": 4,
      "padas": [
        {
          "text": "द्यावा᳚भूमी अदिते॒ त्रासी᳚थां नो॒ ये वां᳚ ज॒ज्ञुः सु॒जनि᳚मान ऋष्वे ।",
          "begin": 0.0,
          "end": 8.668
        },
        {
          "text": "मा हेळे᳚ भूम॒ वरु᳚णस्य वा॒योर्मा मि॒त्रस्य᳚ प्रि॒यत᳚मस्य नृ॒णाम् ॥",
          "begin": 8.668,
          "end": 16.6
        }
      ]
    },
    {
      "id": "7.62.5",
      "mandala": 7,
      "sukta": 62,
      "rik": 5,
      "padas": [
        {
          "text": "प्र बा॒हवा᳚ सिसृतं जी॒वसे᳚ न॒ आ नो॒ गव्यू᳚तिमुक्षतं घृ॒तेन᳚ ।",
          "begin": 0.0,
          "end": 8.706
        },
        {
          "text": "आ नो॒ जने᳚ श्रवयतं युवाना श्रु॒तं मे᳚ मित्रावरुणा॒ हवे॒मा ॥",
          "begin": 8.706,
          "end": 15.72
        }
      ]
    },
    {
      "id": "7.62.6",
      "mandala": 7,
      "sukta": 62,
      "rik": 6,
      "padas": [
        {
          "text": "नू मि॒त्रो वरु᳚णो अर्य॒मा न॒स्त्मने᳚ तो॒काय॒ वरि᳚वो दधन्तु ।",
          "begin": 0.0,
          "end": 7.862
        },
        {
          "text": "सु॒गा नो॒ विश्वा᳚ सु॒पथा᳚नि सन्तु यू॒यं पा᳚त स्व॒स्तिभि॒ः सदा᳚ नः ॥",
          "begin": 7.862,
          "end": 17.52
        }
      ]
    }
  ]
}