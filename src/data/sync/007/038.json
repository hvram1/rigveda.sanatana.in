{
  "mandala": 7,
  "sukta": 38,
  "verses": [
    {
      "id": "7.38.1",
      "mandala": 7,
      "sukta": 38,
      "rik": 1,
      "padas": [
        {
          "text": "उदु॒ ष्य दे॒वः स᳚वि॒ता य᳚याम हिर॒ण्ययी᳚म॒मतिं॒ यामशि᳚श्रेत् ।",
          "begin": 0.0,
          "end": 6.646
        },
        {
          "text": "नू॒नं भगो॒ हव्यो॒ मानु᳚षेभि॒र्वि यो रत्ना᳚ पुरू॒वसु॒र्दधा᳚ति ॥",
          "begin": 6.646,
          "end": 19.56
        }
      ]
    },
    {
      "id": "7.38.2",
      "mandala": 7,
      "sukta": 38,
      "rik": 2,
      "padas": [
        {
          "text": "उदु᳚ तिष्ठ सवितः श्रु॒ध्य१॒᳚स्य हिर᳚ण्यपाणे॒ प्रभृ᳚तावृ॒तस्य᳚ ।",
          "begin": 0.0,
          "end": 7.159
        },
        {
          "text": "व्यु१॒᳚र्वीं पृ॒थ्वीम॒मतिं᳚ सृजा॒न आ नृभ्यो᳚ मर्त॒भोज᳚नं सुवा॒नः ॥",
          "begin": 7.159,
          "end": 16.04
        }
      ]
    },
    {
      "id": "7.38.3",
      "mandala": 7,
      "sukta": 38,
      "rik": 3,
      "padas": [
        {
          "text": "अपि᳚ ष्टु॒तः स᳚वि॒ता दे॒वो अ᳚स्तु॒ यमा चि॒द्विश्वे॒ वस᳚वो गृ॒णन्ति᳚ ।",
          "begin": 0.0,
          "end": 6.752
        },
        {
          "text": "स न॒ः स्तोमा᳚न्नम॒स्य१॒᳚श्चनो᳚ धा॒द्विश्वे᳚भिः पातु पा॒युभि॒र्नि सू॒रीन् ॥",
          "begin": 6.752,
          "end": 16.92
        }
      ]
    },
    {
      "id": "7.38.4",
      "mandala": 7,
      "sukta": 38,
      "rik": 4,
      "padas": [
        {
          "text": "अ॒भि यं दे॒व्यदि᳚तिर्गृ॒णाति᳚ स॒वं दे॒वस्य᳚ सवि॒तुर्जु᳚षा॒णा ।",
          "begin": 0.0,
          "end": 5.804
        },
        {
          "text": "अ॒भि स॒म्राजो॒ वरु᳚णो गृणन्त्य॒भि मि॒त्रासो᳚ अर्य॒मा स॒जोषा᳚ः ॥",
          "begin": 5.804,
          "end": 14.2
        }
      ]
    },
    {
      "id": "7.38.5",
      "mandala": 7,
      "sukta": 38,
      "rik": 5,
      "padas": [
        {
          "text": "अ॒भि ये मि॒थो व॒नुष॒ः सप᳚न्ते रा॒तिं दि॒वो रा᳚ति॒षाचः᳚ पृथि॒व्याः ।",
          "begin": 0.0,
          "end": 8.253
        },
        {
          "text": "अहि᳚र्बु॒ध्न्य᳚ उ॒त नः᳚ शृणोतु॒ वरू॒त्र्येक᳚धेनुभि॒र्नि पा᳚तु ॥",
          "begin": 8.253,
          "end": 14.72
        }
      ]
    },
    {
      "id": "7.38.6",
      "mandala": 7,
      "sukta": 38,
      "rik": 6,
      "padas": [
        {
          "text": "अनु॒ तन्नो॒ जास्पति᳚र्मंसीष्ट॒ रत्नं᳚ दे॒वस्य᳚ सवि॒तुरि᳚या॒नः ।",
          "begin": 0.0,
          "end": 8.37
        },
        {
          "text": "भग᳚मु॒ग्रो॑व᳚से॒ जोह᳚वीति॒ भग॒मनु᳚ग्रो॒ अध᳚ याति॒ रत्न᳚म् ॥",
          "begin": 8.37,
          "end": 14.68
        }
      ]
    },
    {
      "id": "7.38.7",
      "mandala": 7,
      "sukta": 38,
      "rik": 7,
      "padas": [
        {
          "text": "शं नो᳚ भवन्तु वा॒जिनो॒ हवे᳚षु दे॒वता᳚ता मि॒तद्र᳚वः स्व॒र्काः ।",
          "begin": 0.0,
          "end": 8.207
        },
        {
          "text": "ज॒म्भय॒न्तो॑हिं॒ वृकं॒ रक्षां᳚सि॒ सने᳚म्य॒स्मद्यु᳚यव॒न्नमी᳚वाः ॥",
          "begin": 8.207,
          "end": 16.68
        }
      ]
    },
    {
      "id": "7.38.8",
      "mandala": 7,
      "sukta": 38,
      "rik": 8,
      "padas": [
        {
          "text": "वाजे᳚वाजे॑वत वाजिनो नो॒ धने᳚षु विप्रा अमृता ऋतज्ञाः ।",
          "begin": 0.0,
          "end": 8.858
        },
        {
          "text": "अ॒स्य मध्व᳚ः पिबत मा॒दय᳚ध्वं तृ॒प्ता या᳚त प॒थिभि᳚र्देव॒यानै᳚ः ॥",
          "begin": 8.858,
          "end": 18.96
        }
      ]
    }
  ]
}