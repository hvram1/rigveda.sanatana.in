{
  "mandala": 7,
  "sukta": 49,
  "verses": [
    {
      "id": "7.49.1",
      "mandala": 7,
      "sukta": 49,
      "rik": 1,
      "padas": [
        {
          "text": "स॒मु॒द्रज्ये᳚ष्ठाः सलि॒लस्य॒ मध्या᳚त्पुना॒ना य॒न्त्यनि᳚विशमानाः ।",
          "begin": 0.0,
          "end": 13.365
        },
        {
          "text": "इन्द्रो॒ या व॒ज्री वृ᳚ष॒भो र॒राद॒ ता आपो᳚ दे॒वीरि॒ह माम᳚वन्तु ॥",
          "begin": 13.365,
          "end": 22.28
        }
      ]
    },
    {
      "id": "7.49.2",
      "mandala": 7,
      "sukta": 49,
      "rik": 2,
      "padas": [
        {
          "text": "या आपो᳚ दि॒व्या उ॒त वा॒ स्रव᳚न्ति ख॒नित्रि᳚मा उ॒त वा॒ याः स्व᳚यं॒जाः ।",
          "begin": 0.0,
          "end": 11.468
        },
        {
          "text": "स॒मु॒द्रार्था॒ याः शुच᳚यः पाव॒कास्ता आपो᳚ दे॒वीरि॒ह माम᳚वन्तु ॥",
          "begin": 11.468,
          "end": 19.36
        }
      ]
    },
    {
      "id": "7.49.3",
      "mandala": 7,
      "sukta": 49,
      "rik": 3,
      "padas": [
        {
          "text": "यासां॒ राजा॒ वरु᳚णो॒ याति॒ मध्ये᳚ सत्यानृ॒ते अ᳚व॒पश्य॒ञ्जना᳚नाम् ।",
          "begin": 0.0,
          "end": 9.819
        },
        {
          "text": "म॒धु॒श्चुत॒ः शुच᳚यो॒ याः पा᳚व॒कास्ता आपो᳚ दे॒वीरि॒ह माम᳚वन्तु ॥",
          "begin": 9.819,
          "end": 18.28
        }
      ]
    },
    {
      "id": "7.49.4",
      "mandala": 7,
      "sukta": 49,
      "rik": 4,
      "padas": [
        {
          "text": "यासु॒ राजा॒ वरु᳚णो॒ यासु॒ सोमो॒ विश्वे᳚ दे॒वा यासूर्जं॒ मद᳚न्ति ।",
          "begin": 0.0,
          "end": 8.724
        },
        {
          "text": "वै॒श्वा॒न॒रो यास्व॒ग्निः प्रवि᳚ष्ट॒स्ता आपो᳚ दे॒वीरि॒ह माम᳚वन्तु ॥",
          "begin": 8.724,
          "end": 17.84
        }
      ]
    }
  ]
}