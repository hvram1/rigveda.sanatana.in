{
  "mandala": 7,
  "sukta": 95,
  "verses": [
    {
      "id": "7.95.1",
      "mandala": 7,
      "sukta": 95,
      "rik": 1,
      "padas": [
        {
          "text": "प्र क्षोद᳚सा॒ धाय᳚सा सस्र ए॒षा सर᳚स्वती ध॒रुण॒माय᳚सी॒ पूः ।",
          "begin": 0.0,
          "end": 9.414
        },
        {
          "text": "प्र॒बाब᳚धाना र॒थ्ये᳚व याति॒ विश्वा᳚ अ॒पो म᳚हि॒ना सिन्धु᳚र॒न्याः ॥",
          "begin": 9.414,
          "end": 18.04
        }
      ]
    },
    {
      "id": "7.95.2",
      "mandala": 7,
      "sukta": 95,
      "rik": 2,
      "padas": [
        {
          "text": "एका᳚चेत॒त्सर᳚स्वती न॒दीनां॒ शुचि᳚र्य॒ती गि॒रिभ्य॒ आ स᳚मु॒द्रात् ।",
          "begin": 0.0,
          "end": 8.415
        },
        {
          "text": "रा॒यश्चेत᳚न्ती॒ भुव᳚नस्य॒ भूरे᳚र्घृ॒तं पयो᳚ दुदुहे॒ नाहु᳚षाय ॥",
          "begin": 8.415,
          "end": 16.92
        }
      ]
    },
    {
      "id": "7.95.3",
      "mandala": 7,
      "sukta": 95,
      "rik": 3,
      "padas": [
        {
          "text": "स वा᳚वृधे॒ नर्यो॒ योष᳚णासु॒ वृषा॒ शिशु᳚र्वृष॒भो य॒ज्ञिया᳚सु ।",
          "begin": 0.0,
          "end": 8.399
        },
        {
          "text": "स वा॒जिनं᳚ म॒घव᳚द्भ्यो दधाति॒ वि सा॒तये᳚ त॒न्वं᳚ मामृजीत ॥",
          "begin": 8.399,
          "end": 15.52
        }
      ]
    },
    {
      "id": "7.95.4",
      "mandala": 7,
      "sukta": 95,
      "rik": 4,
      "padas": [
        {
          "text": "उ॒त स्या न॒ः सर᳚स्वती जुषा॒णोप᳚ श्रवत्सु॒भगा᳚ य॒ज्णे अ॒स्मिन् ।",
          "begin": 0.0,
          "end": 7.716
        },
        {
          "text": "मि॒तज्ञु᳚भिर्नम॒स्यै᳚रिया॒ना रा॒या यु॒जा चि॒दुत्त᳚रा॒ सखि᳚भ्यः ॥",
          "begin": 7.716,
          "end": 15.08
        }
      ]
    },
    {
      "id": "7.95.5",
      "mandala": 7,
      "sukta": 95,
      "rik": 5,
      "padas": [
        {
          "text": "इ॒मा जुह्वा᳚ना यु॒ष्मदा नमो᳚भि॒ः प्रति॒ स्तोमं᳚ सरस्वति जुषस्व ।",
          "begin": 0.0,
          "end": 7.978
        },
        {
          "text": "तव॒ शर्म᳚न्प्रि॒यत᳚मे॒ दधा᳚ना॒ उप᳚ स्थेयाम शर॒णं न वृ॒क्षम् ॥",
          "begin": 7.978,
          "end": 15.84
        }
      ]
    },
    {
      "id": "7.95.6",
      "mandala": 7,
      "sukta": 95,
      "rik": 6,
      "padas": [
        {
          "text": "अ॒यमु᳚ ते सरस्वति॒ वसि᳚ष्ठो॒ द्वारा᳚वृ॒तस्य᳚ सुभगे॒ व्या᳚वः ।",
          "begin": 0.0,
          "end": 6.867
        },
        {
          "text": "वर्ध᳚ शुभ्रे स्तुव॒ते रा᳚सि॒ वाजा᳚न्यू॒यं पा᳚त स्व॒स्तिभि॒ः सदा᳚ नः ॥",
          "begin": 6.867,
          "end": 18.76
        }
      ]
    }
  ]
}