{
  "mandala": 7,
  "sukta": 6,
  "verses": [
    {
      "id": "7.6.1",
      "mandala": 7,
      "sukta": 6,
      "rik": 1,
      "padas": [
        {
          "text": "प्र स॒म्राजो॒ असु᳚रस्य॒ प्रश᳚स्तिं पुं॒सः कृ᳚ष्टी॒नाम᳚नु॒माद्य᳚स्य ।",
          "begin": 0.0,
          "end": 13.709
        },
        {
          "text": "इन्द्र᳚स्येव॒ प्र त॒वस᳚स्कृ॒तानि॒ वन्दे᳚ दा॒रुं वन्द᳚मानो विवक्मि ॥",
          "begin": 13.709,
          "end": 20.76
        }
      ]
    },
    {
      "id": "7.6.2",
      "mandala": 7,
      "sukta": 6,
      "rik": 2,
      "padas": [
        {
          "text": "क॒विं के॒तुं धा॒सिं भा॒नुमद्रे᳚र्हि॒न्वन्ति॒ शं रा॒ज्यं रोद᳚स्योः ।",
          "begin": 0.0,
          "end": 6.276
        },
        {
          "text": "पु॒रं॒द॒रस्य᳚ गी॒र्भिरा वि᳚वासे॒॑ग्नेर्व्र॒तानि᳚ पू॒र्व्या म॒हानि᳚ ॥",
          "begin": 6.276,
          "end": 15.12
        }
      ]
    },
    {
      "id": "7.6.3",
      "mandala": 7,
      "sukta": 6,
      "rik": 3,
      "padas": [
        {
          "text": "न्य᳚क्र॒तून्ग्र॒थिनो᳚ मृ॒ध्रवा᳚चः प॒णीँर᳚श्र॒द्धाँ अ᳚वृ॒धाँ अ᳚य॒ज्ञान् ।",
          "begin": 0.0,
          "end": 10.106
        },
        {
          "text": "प्रप्र॒ तान्दस्यूँ᳚र॒ग्निर्वि᳚वाय॒ पूर्व᳚श्चका॒राप᳚राँ॒ अय᳚ज्यून् ॥",
          "begin": 10.106,
          "end": 18.28
        }
      ]
    },
    {
      "id": "7.6.4",
      "mandala": 7,
      "sukta": 6,
      "rik": 4,
      "padas": [
        {
          "text": "यो अ᳚पा॒चीने॒ तम᳚सि॒ मद᳚न्ती॒ः प्राची᳚श्च॒कार॒ नृत᳚म॒ः शची᳚भिः ।",
          "begin": 0.0,
          "end": 9.552
        },
        {
          "text": "तमीशा᳚नं॒ वस्वो᳚ अ॒ग्निं गृ᳚णी॒षे॑ना᳚नतं द॒मय᳚न्तं पृत॒न्यून् ॥",
          "begin": 9.552,
          "end": 18.04
        }
      ]
    },
    {
      "id": "7.6.5",
      "mandala": 7,
      "sukta": 6,
      "rik": 5,
      "padas": [
        {
          "text": "यो दे॒ह्यो॒३॒᳚ अन᳚मयद्वध॒स्नैर्यो अ॒र्यप᳚त्नीरु॒षस᳚श्च॒कार᳚ ।",
          "begin": 0.0,
          "end": 10.17
        },
        {
          "text": "स नि॒रुध्या॒ नहु᳚षो य॒ह्वो अ॒ग्निर्विश᳚श्चक्रे बलि॒हृत॒ः सहो᳚भिः ॥",
          "begin": 10.17,
          "end": 17.84
        }
      ]
    },
    {
      "id": "7.6.6",
      "mandala": 7,
      "sukta": 6,
      "rik": 6,
      "padas": [
        {
          "text": "यस्य॒ शर्म॒न्नुप॒ विश्वे॒ जना᳚स॒ एवै᳚स्त॒स्थुः सु᳚म॒तिं भिक्ष᳚माणाः ।",
          "begin": 0.0,
          "end": 8.6
        },
        {
          "text": "वै॒श्वा॒न॒रो वर॒मा रोद᳚स्यो॒राग्निः स᳚साद पि॒त्रोरु॒पस्थ᳚म् ॥",
          "begin": 8.6,
          "end": 16.0
        }
      ]
    },
    {
      "id": "7.6.7",
      "mandala": 7,
      "sukta": 6,
      "rik": 7,
      "padas": [
        {
          "text": "आ दे॒वो द᳚दे बु॒ध्न्या॒३॒᳚ वसू᳚नि वैश्वान॒र उदि᳚ता॒ सूर्य᳚स्य ।",
          "begin": 0.0,
          "end": 11.557
        },
        {
          "text": "आ स᳚मु॒द्रादव᳚रा॒दा पर᳚स्मा॒दाग्निर्द᳚दे दि॒व आ पृ᳚थि॒व्याः ॥",
          "begin": 11.557,
          "end": 25.4
        }
      ]
    }
  ]
}