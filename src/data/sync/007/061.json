{
  "mandala": 7,
  "sukta": 61,
  "verses": [
    {
      "id": "7.61.1",
      "mandala": 7,
      "sukta": 61,
      "rik": 1,
      "padas": [
        {
          "text": "उद्वां॒ चक्षु᳚र्वरुण सु॒प्रती᳚कं दे॒वयो᳚रेति॒ सूर्य᳚स्तत॒न्वान् ।",
          "begin": 0.0,
          "end": 9.668
        },
        {
          "text": "अ॒भि यो विश्वा॒ भुव᳚नानि॒ चष्टे॒ स म॒न्युं मर्त्ये॒ष्वा चि᳚केत ॥",
          "begin": 9.668,
          "end": 15.72
        }
      ]
    },
    {
      "id": "7.61.2",
      "mandala": 7,
      "sukta": 61,
      "rik": 2,
      "padas": [
        {
          "text": "प्र वां॒ स मि᳚त्रावरुणावृ॒तावा॒ विप्रो॒ मन्मा᳚नि दीर्घ॒श्रुदि᳚यर्ति ।",
          "begin": 0.0,
          "end": 7.172
        },
        {
          "text": "यस्य॒ ब्रह्मा᳚णि सुक्रतू॒ अवा᳚थ॒ आ यत्क्रत्वा॒ न श॒रदः᳚ पृ॒णैथे᳚ ॥",
          "begin": 7.172,
          "end": 14.8
        }
      ]
    },
    {
      "id": "7.61.3",
      "mandala": 7,
      "sukta": 61,
      "rik": 3,
      "padas": [
        {
          "text": "प्रोरोर्मि᳚त्रावरुणा पृथि॒व्याः प्र दि॒व ऋ॒ष्वाद्बृ᳚ह॒तः सु᳚दानू ।",
          "begin": 0.0,
          "end": 6.891
        },
        {
          "text": "स्पशो᳚ दधाथे॒ ओष᳚धीषु वि॒क्ष्वृध᳚ग्य॒तो अनि᳚मिषं॒ रक्ष᳚माणा ॥",
          "begin": 6.891,
          "end": 13.44
        }
      ]
    },
    {
      "id": "7.61.4",
      "mandala": 7,
      "sukta": 61,
      "rik": 4,
      "padas": [
        {
          "text": "शंसा᳚ मि॒त्रस्य॒ वरु᳚णस्य॒ धाम॒ शुष्मो॒ रोद᳚सी बद्बधे महि॒त्वा ।",
          "begin": 0.0,
          "end": 7.373
        },
        {
          "text": "अय॒न्मासा॒ अय᳚ज्वनाम॒वीरा॒ः प्र य॒ज्ञम᳚न्मा वृ॒जनं᳚ तिराते ॥",
          "begin": 7.373,
          "end": 14.2
        }
      ]
    },
    {
      "id": "7.61.5",
      "mandala": 7,
      "sukta": 61,
      "rik": 5,
      "padas": [
        {
          "text": "अमू᳚रा॒ विश्वा᳚ वृषणावि॒मा वां॒ न यासु᳚ चि॒त्रं ददृ᳚शे॒ न य॒क्षम् ।",
          "begin": 0.0,
          "end": 7.884
        },
        {
          "text": "द्रुहः᳚ सचन्ते॒ अनृ᳚ता॒ जना᳚नां॒ न वां᳚ नि॒ण्यान्य॒चिते᳚ अभूवन् ॥",
          "begin": 7.884,
          "end": 15.64
        }
      ]
    },
    {
      "id": "7.61.6",
      "mandala": 7,
      "sukta": 61,
      "rik": 6,
      "padas": [
        {
          "text": "समु᳚ वां य॒ज्ञं म᳚हयं॒ नमो᳚भिर्हु॒वे वां᳚ मित्रावरुणा स॒बाधः᳚ ।",
          "begin": 0.0,
          "end": 5.141
        },
        {
          "text": "प्र वां॒ मन्मा᳚न्यृ॒चसे॒ नवा᳚नि कृ॒तानि॒ ब्रह्म᳚ जुजुषन्नि॒मानि᳚ ॥",
          "begin": 5.141,
          "end": 14.76
        }
      ]
    },
    {
      "id": "7.61.7",
      "mandala": 7,
      "sukta": 61,
      "rik": 7,
      "padas": [
        {
          "text": "इ॒यं दे᳚व पु॒रोहि᳚तिर्यु॒वभ्यां᳚ य॒ज्ञेषु᳚ मित्रावरुणावकारि ।",
          "begin": 0.0,
          "end": 7.93
        },
        {
          "text": "विश्वा᳚नि दु॒र्गा पि᳚पृतं ति॒रो नो᳚ यू॒यं पा᳚त स्व॒स्तिभि॒ः सदा᳚ नः ॥",
          "begin": 7.93,
          "end": 17.6
        }
      ]
    }
  ]
}