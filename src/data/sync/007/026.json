{
  "mandala": 7,
  "sukta": 26,
  "verses": [
    {
      "id": "7.26.1",
      "mandala": 7,
      "sukta": 26,
      "rik": 1,
      "padas": [
        {
          "text": "न सोम॒ इन्द्र॒मसु᳚तो ममाद॒ नाब्र᳚ह्माणो म॒घवा᳚नं सु॒तासः᳚ ।",
          "begin": 0.0,
          "end": 12.612
        },
        {
          "text": "तस्मा᳚ उ॒क्थं ज᳚नये॒ यज्जुजो᳚षन्नृ॒वन्नवी᳚यः शृ॒णव॒द्यथा᳚ नः ॥",
          "begin": 12.612,
          "end": 21.6
        }
      ]
    },
    {
      "id": "7.26.2",
      "mandala": 7,
      "sukta": 26,
      "rik": 2,
      "padas": [
        {
          "text": "उ॒क्थौ᳚क्थे॒ सोम॒ इन्द्रं᳚ ममाद नी॒थेनी᳚थे म॒घवा᳚नं सु॒तासः᳚ ।",
          "begin": 0.0,
          "end": 9.245
        },
        {
          "text": "यदीं᳚ स॒बाधः᳚ पि॒तरं॒ न पु॒त्राः स᳚मा॒नद᳚क्षा॒ अव᳚से॒ हव᳚न्ते ॥",
          "begin": 9.245,
          "end": 16.96
        }
      ]
    },
    {
      "id": "7.26.3",
      "mandala": 7,
      "sukta": 26,
      "rik": 3,
      "padas": [
        {
          "text": "च॒कार॒ ता कृ॒णव᳚न्नू॒नम॒न्या यानि᳚ ब्रु॒वन्ति᳚ वे॒धसः᳚ सु॒तेषु᳚ ।",
          "begin": 0.0,
          "end": 7.671
        },
        {
          "text": "जनी᳚रिव॒ पति॒रेकः᳚ समा॒नो नि मा᳚मृजे॒ पुर॒ इन्द्र॒ः सु सर्वा᳚ः ॥",
          "begin": 7.671,
          "end": 15.64
        }
      ]
    },
    {
      "id": "7.26.4",
      "mandala": 7,
      "sukta": 26,
      "rik": 4,
      "padas": [
        {
          "text": "ए॒वा तमा᳚हुरु॒त शृ᳚ण्व॒ इन्द्र॒ एको᳚ विभ॒क्ता त॒रणि᳚र्म॒घाना᳚म् ।",
          "begin": 0.0,
          "end": 9.326
        },
        {
          "text": "मि॒थ॒स्तुर᳚ ऊ॒तयो॒ यस्य᳚ पू॒र्वीर॒स्मे भ॒द्राणि᳚ सश्चत प्रि॒याणि᳚ ॥",
          "begin": 9.326,
          "end": 16.16
        }
      ]
    },
    {
      "id": "7.26.5",
      "mandala": 7,
      "sukta": 26,
      "rik": 5,
      "padas": [
        {
          "text": "ए॒वा वसि᳚ष्ठ॒ इन्द्र᳚मू॒तये॒ नॄन्कृ᳚ष्टी॒नां वृ᳚ष॒भं सु॒ते गृ᳚णाति ।",
          "begin": 0.0,
          "end": 8.82
        },
        {
          "text": "स॒ह॒स्रिण॒ उप᳚ नो माहि॒ वाजा᳚न्यू॒यं पा᳚त स्व॒स्तिभि॒ः सदा᳚ नः ॥",
          "begin": 8.82,
          "end": 19.12
        }
      ]
    }
  ]
}