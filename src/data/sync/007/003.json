{
  "mandala": 7,
  "sukta": 3,
  "verses": [
    {
      "id": "7.3.1",
      "mandala": 7,
      "sukta": 3,
      "rik": 1,
      "padas": [
        {
          "text": "अ॒ग्निं वो᳚ दे॒वम॒ग्निभि᳚ः स॒जोषा॒ यजि᳚ष्ठं दू॒तम᳚ध्व॒रे कृ᳚णुध्वम् ।",
          "begin": 0.0,
          "end": 6.531
        },
        {
          "text": "यो मर्त्ये᳚षु॒ निध्रु᳚विरृ॒तावा॒ तपु᳚र्मूर्धा घृ॒तान्न᳚ः पाव॒कः ॥",
          "begin": 6.531,
          "end": 20.64
        }
      ]
    },
    {
      "id": "7.3.2",
      "mandala": 7,
      "sukta": 3,
      "rik": 2,
      "padas": [
        {
          "text": "प्रोथ॒दश्वो॒ न यव᳚से॑वि॒ष्यन्य॒दा म॒हः सं॒वर᳚णा॒द्व्यस्था᳚त् ।",
          "begin": 0.0,
          "end": 8.342
        },
        {
          "text": "आद᳚स्य॒ वातो॒ अनु᳚ वाति शो॒चिरध᳚ स्म ते॒ व्रज᳚नं कृ॒ष्णम᳚स्ति ॥",
          "begin": 8.342,
          "end": 15.56
        }
      ]
    },
    {
      "id": "7.3.3",
      "mandala": 7,
      "sukta": 3,
      "rik": 3,
      "padas": [
        {
          "text": "उद्यस्य᳚ ते॒ नव᳚जातस्य॒ वृष्णो॑ग्ने॒ चर᳚न्त्य॒जरा᳚ इधा॒नाः ।",
          "begin": 0.0,
          "end": 8.819
        },
        {
          "text": "अच्छा॒ द्याम᳚रु॒षो धू॒म ए᳚ति॒ सं दू॒तो अ᳚ग्न॒ ईय᳚से॒ हि दे॒वान् ॥",
          "begin": 8.819,
          "end": 16.92
        }
      ]
    },
    {
      "id": "7.3.4",
      "mandala": 7,
      "sukta": 3,
      "rik": 4,
      "padas": [
        {
          "text": "वि यस्य᳚ ते पृथि॒व्यां पाजो॒ अश्रे᳚त्तृ॒षु यदन्ना᳚ स॒मवृ᳚क्त॒ जम्भै᳚ः ।",
          "begin": 0.0,
          "end": 8.52
        },
        {
          "text": "सेने᳚व सृ॒ष्टा प्रसि᳚तिष्ट एति॒ यवं॒ न द᳚स्म जु॒ह्वा᳚ विवेक्षि ॥",
          "begin": 8.52,
          "end": 18.04
        }
      ]
    },
    {
      "id": "7.3.5",
      "mandala": 7,
      "sukta": 3,
      "rik": 5,
      "padas": [
        {
          "text": "तमिद्दो॒षा तमु॒षसि॒ यवि᳚ष्ठम॒ग्निमत्यं॒ न म᳚र्जयन्त॒ नरः᳚ ।",
          "begin": 0.0,
          "end": 7.522
        },
        {
          "text": "नि॒शिशा᳚ना॒ अति᳚थिमस्य॒ योनौ᳚ दी॒दाय᳚ शो॒चिराहु᳚तस्य॒ वृष्ण᳚ः ॥",
          "begin": 7.522,
          "end": 15.56
        }
      ]
    },
    {
      "id": "7.3.6",
      "mandala": 7,
      "sukta": 3,
      "rik": 6,
      "padas": [
        {
          "text": "सु॒सं॒दृक्ते᳚ स्वनीक॒ प्रती᳚कं॒ वि यद्रु॒क्मो न रोच᳚स उपा॒के ।",
          "begin": 0.0,
          "end": 8.48
        },
        {
          "text": "दि॒वो न ते᳚ तन्य॒तुरे᳚ति॒ शुष्म᳚श्चि॒त्रो न सूर॒ः प्रति᳚ चक्षि भा॒नुम् ॥",
          "begin": 8.48,
          "end": 16.08
        }
      ]
    },
    {
      "id": "7.3.7",
      "mandala": 7,
      "sukta": 3,
      "rik": 7,
      "padas": [
        {
          "text": "यथा᳚ व॒ः स्वाहा॒ग्नये॒ दाशे᳚म॒ परीळा᳚भिर्घृ॒तव᳚द्भिश्च ह॒व्यैः ।",
          "begin": 0.0,
          "end": 9.593
        },
        {
          "text": "तेभि᳚र्नो अग्ने॒ अमि᳚तै॒र्महो᳚भिः श॒तं पू॒र्भिराय᳚सीभि॒र्नि पा᳚हि ॥",
          "begin": 9.593,
          "end": 19.36
        }
      ]
    },
    {
      "id": "7.3.8",
      "mandala": 7,
      "sukta": 3,
      "rik": 8,
      "padas": [
        {
          "text": "या वा᳚ ते॒ सन्ति᳚ दा॒शुषे॒ अधृ᳚ष्टा॒ गिरो᳚ वा॒ याभि᳚र्नृ॒वती᳚रुरु॒ष्याः ।",
          "begin": 0.0,
          "end": 10.647
        },
        {
          "text": "ताभि᳚र्नः सूनो सहसो॒ नि पा᳚हि॒ स्मत्सू॒रीञ्ज᳚रि॒तॄञ्जा᳚तवेदः ॥",
          "begin": 10.647,
          "end": 20.2
        }
      ]
    },
    {
      "id": "7.3.9",
      "mandala": 7,
      "sukta": 3,
      "rik": 9,
      "padas": [
        {
          "text": "निर्यत्पू॒तेव॒ स्वधि᳚ति॒ः शुचि॒र्गात्स्वया᳚ कृ॒पा त॒न्वा॒३॒᳚ रोच᳚मानः ।",
          "begin": 0.0,
          "end": 11.649
        },
        {
          "text": "आ यो मा॒त्रोरु॒शेन्यो॒ जनि᳚ष्ट देव॒यज्या᳚य सु॒क्रतु᳚ः पाव॒कः ॥",
          "begin": 11.649,
          "end": 19.56
        }
      ]
    },
    {
      "id": "7.3.10",
      "mandala": 7,
      "sukta": 3,
      "rik": 10,
      "padas": [
        {
          "text": "ए॒ता नो᳚ अग्ने॒ सौभ᳚गा दिदी॒ह्यपि॒ क्रतुं᳚ सु॒चेत᳚सं वतेम ।",
          "begin": 0.0,
          "end": 8.827
        },
        {
          "text": "विश्वा᳚ स्तो॒तृभ्यो᳚ गृण॒ते च᳚ सन्तु यू॒यं पा᳚त स्व॒स्तिभि॒ः सदा᳚ नः ॥",
          "begin": 8.827,
          "end": 21.72
        }
      ]
    }
  ]
}