{
  "mandala": 7,
  "sukta": 58,
  "verses": [
    {
      "id": "7.58.1",
      "mandala": 7,
      "sukta": 58,
      "rik": 1,
      "padas": [
        {
          "text": "प्र सा᳚क॒मुक्षे᳚ अर्चता ग॒णाय॒ यो दैव्य᳚स्य॒ धाम्न॒स्तुवि᳚ष्मान् ।",
          "begin": 0.0,
          "end": 12.022
        },
        {
          "text": "उ॒त क्षो᳚दन्ति॒ रोद᳚सी महि॒त्वा नक्ष᳚न्ते॒ नाकं॒ निरृ᳚तेरवं॒शात् ॥",
          "begin": 12.022,
          "end": 20.44
        }
      ]
    },
    {
      "id": "7.58.2",
      "mandala": 7,
      "sukta": 58,
      "rik": 2,
      "padas": [
        {
          "text": "ज॒नूश्चि᳚द्वो मरुतस्त्वे॒ष्ये᳚ण॒ भीमा᳚स॒स्तुवि᳚मन्य॒वो॑या᳚सः ।",
          "begin": 0.0,
          "end": 5.461
        },
        {
          "text": "प्र ये महो᳚भि॒रोज᳚सो॒त सन्ति॒ विश्वो᳚ वो॒ याम᳚न्भयते स्व॒र्दृक् ॥",
          "begin": 5.461,
          "end": 17.76
        }
      ]
    },
    {
      "id": "7.58.3",
      "mandala": 7,
      "sukta": 58,
      "rik": 3,
      "padas": [
        {
          "text": "बृ॒हद्वयो᳚ म॒घव᳚द्भ्यो दधात॒ जुजो᳚ष॒न्निन्म॒रुतः᳚ सुष्टु॒तिं नः᳚ ।",
          "begin": 0.0,
          "end": 7.117
        },
        {
          "text": "ग॒तो नाध्वा॒ वि ति᳚राति ज॒न्तुं प्र णः᳚ स्पा॒र्हाभि᳚रू॒तिभि᳚स्तिरेत ॥",
          "begin": 7.117,
          "end": 15.92
        }
      ]
    },
    {
      "id": "7.58.4",
      "mandala": 7,
      "sukta": 58,
      "rik": 4,
      "padas": [
        {
          "text": "यु॒ष्मोतो॒ विप्रो᳚ मरुतः शत॒स्वी यु॒ष्मोतो॒ अर्वा॒ सहु᳚रिः सह॒स्री ।",
          "begin": 0.0,
          "end": 9.06
        },
        {
          "text": "यु॒ष्मोतः᳚ स॒म्राळु॒त ह᳚न्ति वृ॒त्रं प्र तद्वो᳚ अस्तु धूतयो दे॒ष्णम् ॥",
          "begin": 9.06,
          "end": 17.08
        }
      ]
    },
    {
      "id": "7.58.5",
      "mandala": 7,
      "sukta": 58,
      "rik": 5,
      "padas": [
        {
          "text": "ताँ आ रु॒द्रस्य᳚ मी॒ळ्हुषो᳚ विवासे कु॒विन्नंस᳚न्ते म॒रुत॒ः पुन᳚र्नः ।",
          "begin": 0.0,
          "end": 10.202
        },
        {
          "text": "यत्स॒स्वर्ता᳚ जिहीळि॒रे यदा॒विरव॒ तदेन᳚ ईमहे तु॒राणा᳚म् ॥",
          "begin": 10.202,
          "end": 17.68
        }
      ]
    },
    {
      "id": "7.58.6",
      "mandala": 7,
      "sukta": 58,
      "rik": 6,
      "padas": [
        {
          "text": "प्र सा वा᳚चि सुष्टु॒तिर्म॒घोना᳚मि॒दं सू॒क्तं म॒रुतो᳚ जुषन्त ।",
          "begin": 0.0,
          "end": 6.365
        },
        {
          "text": "आ॒राच्चि॒द्द्वेषो᳚ वृषणो युयोत यू॒यं पा᳚त स्व॒स्तिभि॒ः सदा᳚ नः ॥",
          "begin": 6.365,
          "end": 21.0
        }
      ]
    }
  ]
}