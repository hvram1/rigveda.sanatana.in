{
  "mandala": 7,
  "sukta": 20,
  "verses": [
    {
      "id": "7.20.1",
      "mandala": 7,
      "sukta": 20,
      "rik": 1,
      "padas": [
        {
          "text": "उ॒ग्रो ज᳚ज्ञे वी॒र्या᳚य स्व॒धावा॒ञ्चक्रि॒रपो॒ नर्यो॒ यत्क᳚रि॒ष्यन् ।",
          "begin": 0.0,
          "end": 9.283
        },
        {
          "text": "जग्मि॒र्युवा᳚ नृ॒षद᳚न॒मवो᳚भिस्त्रा॒ता न॒ इन्द्र॒ एन᳚सो म॒हश्चि᳚त् ॥",
          "begin": 9.283,
          "end": 17.08
        }
      ]
    },
    {
      "id": "7.20.2",
      "mandala": 7,
      "sukta": 20,
      "rik": 2,
      "padas": [
        {
          "text": "हन्ता᳚ वृ॒त्रमिन्द्र॒ः शूशु᳚वान॒ः प्रावी॒न्नु वी॒रो ज᳚रि॒तार᳚मू॒ती ।",
          "begin": 0.0,
          "end": 8.795
        },
        {
          "text": "कर्ता᳚ सु॒दासे॒ अह॒ वा उ᳚ लो॒कं दाता॒ वसु॒ मुहु॒रा दा॒शुषे᳚ भूत् ॥",
          "begin": 8.795,
          "end": 17.44
        }
      ]
    },
    {
      "id": "7.20.3",
      "mandala": 7,
      "sukta": 20,
      "rik": 3,
      "padas": [
        {
          "text": "यु॒ध्मो अ᳚न॒र्वा ख᳚ज॒कृत्स॒मद्वा॒ शूरः᳚ सत्रा॒षाड्ज॒नुषे॒मषा᳚ळ्हः ।",
          "begin": 0.0,
          "end": 9.501
        },
        {
          "text": "व्या᳚स॒ इन्द्र॒ः पृत᳚ना॒ः स्वोजा॒ अधा॒ विश्वं᳚ शत्रू॒यन्तं᳚ जघान ॥",
          "begin": 9.501,
          "end": 18.24
        }
      ]
    },
    {
      "id": "7.20.4",
      "mandala": 7,
      "sukta": 20,
      "rik": 4,
      "padas": [
        {
          "text": "उ॒भे चि᳚दिन्द्र॒ रोद᳚सी महि॒त्वा प᳚प्राथ॒ तवि᳚षीभिस्तुविष्मः ।",
          "begin": 0.0,
          "end": 6.903
        },
        {
          "text": "नि वज्र॒मिन्द्रो॒ हरि᳚वा॒न्मिमि᳚क्ष॒न्त्समन्ध᳚सा॒ मदे᳚षु॒ वा उ᳚वोच ॥",
          "begin": 6.903,
          "end": 14.16
        }
      ]
    },
    {
      "id": "7.20.5",
      "mandala": 7,
      "sukta": 20,
      "rik": 5,
      "padas": [
        {
          "text": "वृषा᳚ जजान॒ वृष᳚णं॒ रणा᳚य॒ तमु᳚ चि॒न्नारी॒ नर्यं᳚ ससूव ।",
          "begin": 0.0,
          "end": 7.178
        },
        {
          "text": "प्र यः से᳚ना॒नीरध॒ नृभ्यो॒ अस्ती॒नः सत्वा᳚ ग॒वेष᳚ण॒ः स धृ॒ष्णुः ॥",
          "begin": 7.178,
          "end": 16.12
        }
      ]
    },
    {
      "id": "7.20.6",
      "mandala": 7,
      "sukta": 20,
      "rik": 6,
      "padas": [
        {
          "text": "नू चि॒त्स भ्रे᳚षते॒ जनो॒ न रे᳚ष॒न्मनो॒ यो अ᳚स्य घो॒रमा॒विवा᳚सात् ।",
          "begin": 0.0,
          "end": 9.404
        },
        {
          "text": "य॒ज्ञैर्य इन्द्रे॒ दध᳚ते॒ दुवां᳚सि॒ क्षय॒त्स रा॒य ऋ᳚त॒पा ऋ᳚ते॒जाः ॥",
          "begin": 9.404,
          "end": 16.76
        }
      ]
    },
    {
      "id": "7.20.7",
      "mandala": 7,
      "sukta": 20,
      "rik": 7,
      "padas": [
        {
          "text": "यदि᳚न्द्र॒ पूर्वो॒ अप᳚राय॒ शिक्ष॒न्नय॒ज्ज्याया॒न्कनी᳚यसो दे॒ष्णम् ।",
          "begin": 0.0,
          "end": 7.597
        },
        {
          "text": "अ॒मृत॒ इत्पर्या᳚सीत दू॒रमा चि᳚त्र॒ चित्र्यं᳚ भरा र॒यिं नः᳚ ॥",
          "begin": 7.597,
          "end": 16.32
        }
      ]
    },
    {
      "id": "7.20.8",
      "mandala": 7,
      "sukta": 20,
      "rik": 8,
      "padas": [
        {
          "text": "यस्त᳚ इन्द्र प्रि॒यो जनो॒ ददा᳚श॒दस᳚न्निरे॒के अ᳚द्रिव॒ः सखा᳚ ते ।",
          "begin": 0.0,
          "end": 8.998
        },
        {
          "text": "व॒यं ते᳚ अ॒स्यां सु᳚म॒तौ चनि᳚ष्ठा॒ः स्याम॒ वरू᳚थे॒ अघ्न᳚तो॒ नृपी᳚तौ ॥",
          "begin": 8.998,
          "end": 17.84
        }
      ]
    },
    {
      "id": "7.20.9",
      "mandala": 7,
      "sukta": 20,
      "rik": 9,
      "padas": [
        {
          "text": "ए॒ष स्तोमो᳚ अचिक्रद॒द्वृषा᳚ त उ॒त स्ता॒मुर्म᳚घवन्नक्रपिष्ट ।",
          "begin": 0.0,
          "end": 7.523
        },
        {
          "text": "रा॒यस्कामो᳚ जरि॒तारं᳚ त॒ आग॒न्त्वम॒ङ्ग श᳚क्र॒ वस्व॒ आ श᳚को नः ॥",
          "begin": 7.523,
          "end": 16.48
        }
      ]
    },
    {
      "id": "7.20.10",
      "mandala": 7,
      "sukta": 20,
      "rik": 10,
      "padas": [
        {
          "text": "स न᳚ इन्द्र॒ त्वय᳚ताया इ॒षे धा॒स्त्मना᳚ च॒ ये म॒घवा᳚नो जु॒नन्ति᳚ ।",
          "begin": 0.0,
          "end": 8.243
        },
        {
          "text": "वस्वी॒ षु ते᳚ जरि॒त्रे अ᳚स्तु श॒क्तिर्यू॒यं पा᳚त स्व॒स्तिभि॒ः सदा᳚ नः ॥",
          "begin": 8.243,
          "end": 20.52
        }
      ]
    }
  ]
}