{
  "mandala": 7,
  "sukta": 64,
  "verses": [
    {
      "id": "7.64.1",
      "mandala": 7,
      "sukta": 64,
      "rik": 1,
      "padas": [
        {
          "text": "दि॒वि क्षय᳚न्ता॒ रज᳚सः पृथि॒व्यां प्र वां᳚ घृ॒तस्य᳚ नि॒र्णिजो᳚ ददीरन् ।",
          "begin": 0.0,
          "end": 6.97
        },
        {
          "text": "ह॒व्यं नो᳚ मि॒त्रो अ᳚र्य॒मा सुजा᳚तो॒ राजा᳚ सुक्ष॒त्रो वरु᳚णो जुषन्त ॥",
          "begin": 6.97,
          "end": 22.2
        }
      ]
    },
    {
      "id": "7.64.2",
      "mandala": 7,
      "sukta": 64,
      "rik": 2,
      "padas": [
        {
          "text": "आ रा᳚जाना मह ऋतस्य गोपा॒ सिन्धु᳚पती क्षत्रिया यातम॒र्वाक् ।",
          "begin": 0.0,
          "end": 8.373
        },
        {
          "text": "इळां᳚ नो मित्रावरुणो॒त वृ॒ष्टिमव᳚ दि॒व इ᳚न्वतं जीरदानू ॥",
          "begin": 8.373,
          "end": 14.96
        }
      ]
    },
    {
      "id": "7.64.3",
      "mandala": 7,
      "sukta": 64,
      "rik": 3,
      "padas": [
        {
          "text": "मि॒त्रस्तन्नो॒ वरु᳚णो दे॒वो अ॒र्यः प्र साधि᳚ष्ठेभिः प॒थिभि᳚र्नयन्तु ।",
          "begin": 0.0,
          "end": 8.142
        },
        {
          "text": "ब्रव॒द्यथा᳚ न॒ आद॒रिः सु॒दास᳚ इ॒षा म᳚देम स॒ह दे॒वगो᳚पाः ॥",
          "begin": 8.142,
          "end": 14.76
        }
      ]
    },
    {
      "id": "7.64.4",
      "mandala": 7,
      "sukta": 64,
      "rik": 4,
      "padas": [
        {
          "text": "यो वां॒ गर्तं॒ मन᳚सा॒ तक्ष᳚दे॒तमू॒र्ध्वां धी॒तिं कृ॒णव᳚द्धा॒रय᳚च्च ।",
          "begin": 0.0,
          "end": 8.168
        },
        {
          "text": "उ॒क्षेथां᳚ मित्रावरुणा घृ॒तेन॒ ता रा᳚जाना सुक्षि॒तीस्त᳚र्पयेथाम् ॥",
          "begin": 8.168,
          "end": 15.76
        }
      ]
    },
    {
      "id": "7.64.5",
      "mandala": 7,
      "sukta": 64,
      "rik": 5,
      "padas": [
        {
          "text": "ए॒ष स्तोमो᳚ वरुण मित्र॒ तुभ्यं॒ सोमः᳚ शु॒क्रो न वा॒यवे᳚॑यामि ।",
          "begin": 0.0,
          "end": 8.894
        },
        {
          "text": "अ॒वि॒ष्टं धियो᳚ जिगृ॒तं पुरं᳚धीर्यू॒यं पा᳚त स्व॒स्तिभि॒ः सदा᳚ नः ॥",
          "begin": 8.894,
          "end": 19.88
        }
      ]
    }
  ]
}