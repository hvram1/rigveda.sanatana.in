{
  "mandala": 7,
  "sukta": 103,
  "verses": [
    {
      "id": "7.103.1",
      "mandala": 7,
      "sukta": 103,
      "rik": 1,
      "padas": [
        {
          "text": "सं॒व॒त्स॒रं श᳚शया॒ना ब्रा᳚ह्म॒णा व्र᳚तचा॒रिणः᳚ ।",
          "begin": 0.0,
          "end": 6.836
        },
        {
          "text": "वाचं᳚ प॒र्जन्य᳚जिन्वितां॒ प्र म॒ण्डूका᳚ अवादिषुः ॥",
          "begin": 6.836,
          "end": 13.28
        }
      ]
    },
    {
      "id": "7.103.2",
      "mandala": 7,
      "sukta": 103,
      "rik": 2,
      "padas": [
        {
          "text": "दि॒व्या आपो᳚ अ॒भि यदे᳚न॒माय॒न्दृतिं॒ न शुष्कं᳚ सर॒सी शया᳚नम् ।",
          "begin": 0.0,
          "end": 8.687
        },
        {
          "text": "गवा॒मह॒ न मा॒युर्व॒त्सिनी᳚नां म॒ण्डूका᳚नां व॒ग्नुरत्रा॒ समे᳚ति ॥",
          "begin": 8.687,
          "end": 16.4
        }
      ]
    },
    {
      "id": "7.103.3",
      "mandala": 7,
      "sukta": 103,
      "rik": 3,
      "padas": [
        {
          "text": "यदी᳚मेनाँ उश॒तो अ॒भ्यव᳚र्षीत्तृ॒ष्याव᳚तः प्रा॒वृष्याग᳚तायाम् ।",
          "begin": 0.0,
          "end": 8.494
        },
        {
          "text": "अ॒ख्ख॒ली॒कृत्या᳚ पि॒तरं॒ न पु॒त्रो अ॒न्यो अ॒न्यमुप॒ वद᳚न्तमेति ॥",
          "begin": 8.494,
          "end": 15.76
        }
      ]
    },
    {
      "id": "7.103.4",
      "mandala": 7,
      "sukta": 103,
      "rik": 4,
      "padas": [
        {
          "text": "अ॒न्यो अ॒न्यमनु᳚ गृभ्णात्येनोर॒पां प्र᳚स॒र्गे यदम᳚न्दिषाताम् ।",
          "begin": 0.0,
          "end": 7.764
        },
        {
          "text": "म॒ण्डूको॒ यद॒भिवृ᳚ष्ट॒ः कनि᳚ष्क॒न्पृश्नि᳚ः सम्पृ॒ङ्क्ते हरि᳚तेन॒ वाच᳚म् ॥",
          "begin": 7.764,
          "end": 14.36
        }
      ]
    },
    {
      "id": "7.103.5",
      "mandala": 7,
      "sukta": 103,
      "rik": 5,
      "padas": [
        {
          "text": "यदे᳚षाम॒न्यो अ॒न्यस्य॒ वाचं᳚ शा॒क्तस्ये᳚व॒ वद᳚ति॒ शिक्ष᳚माणः ।",
          "begin": 0.0,
          "end": 8.56
        },
        {
          "text": "सर्वं॒ तदे᳚षां स॒मृधे᳚व॒ पर्व॒ यत्सु॒वाचो॒ वद᳚थ॒नाध्य॒प्सु ॥",
          "begin": 8.56,
          "end": 15.44
        }
      ]
    },
    {
      "id": "7.103.6",
      "mandala": 7,
      "sukta": 103,
      "rik": 6,
      "padas": [
        {
          "text": "गोमा᳚यु॒रेको᳚ अ॒जमा᳚यु॒रेक॒ः पृश्नि॒रेको॒ हरि᳚त॒ एक᳚ एषाम् ।",
          "begin": 0.0,
          "end": 8.046
        },
        {
          "text": "स॒मा॒नं नाम॒ बिभ्र᳚तो॒ विरू᳚पाः पुरु॒त्रा वाचं᳚ पिपिशु॒र्वद᳚न्तः ॥",
          "begin": 8.046,
          "end": 15.48
        }
      ]
    },
    {
      "id": "7.103.7",
      "mandala": 7,
      "sukta": 103,
      "rik": 7,
      "padas": [
        {
          "text": "ब्रा॒ह्म॒णासो᳚ अतिरा॒त्रे न सोमे॒ सरो॒ न पू॒र्णम॒भितो॒ वद᳚न्तः ।",
          "begin": 0.0,
          "end": 8.094
        },
        {
          "text": "सं॒व॒त्स॒रस्य॒ तदह॒ः परि᳚ ष्ठ॒ यन्म᳚ण्डूकाः प्रावृ॒षीणं᳚ ब॒भूव᳚ ॥",
          "begin": 8.094,
          "end": 15.08
        }
      ]
    },
    {
      "id": "7.103.8",
      "mandala": 7,
      "sukta": 103,
      "rik": 8,
      "padas": [
        {
          "text": "ब्रा॒ह्म॒णासः᳚ सो॒मिनो॒ वाच᳚मक्रत॒ ब्रह्म᳚ कृ॒ण्वन्त᳚ः परिवत्स॒रीण᳚म् ।",
          "begin": 0.0,
          "end": 7.651
        },
        {
          "text": "अ॒ध्व॒र्यवो᳚ घ॒र्मिणः᳚ सिष्विदा॒ना आ॒विर्भ᳚वन्ति॒ गुह्या॒ न के चि᳚त् ॥",
          "begin": 7.651,
          "end": 14.52
        }
      ]
    },
    {
      "id": "7.103.9",
      "mandala": 7,
      "sukta": 103,
      "rik": 9,
      "padas": [
        {
          "text": "दे॒वहि᳚तिं जुगुपुर्द्वाद॒शस्य᳚ ऋ॒तुं नरो॒ न प्र मि᳚नन्त्ये॒ते ।",
          "begin": 0.0,
          "end": 6.733
        },
        {
          "text": "सं॒व॒त्स॒रे प्रा॒वृष्याग᳚तायां त॒प्ता घ॒र्मा अ᳚श्नुवते विस॒र्गम् ॥",
          "begin": 6.733,
          "end": 13.64
        }
      ]
    },
    {
      "id": "7.103.10",
      "mandala": 7,
      "sukta": 103,
      "rik": 10,
      "padas": [
        {
          "text": "गोमा᳚युरदाद॒जमा᳚युरदा॒त्पृश्नि᳚रदा॒द्धरि᳚तो नो॒ वसू᳚नि ।",
          "begin": 0.0,
          "end": 8.349
        },
        {
          "text": "गवां᳚ म॒ण्डूका॒ दद᳚तः श॒तानि᳚ सहस्रसा॒वे प्र ति᳚रन्त॒ आयु᳚ः ॥",
          "begin": 8.349,
          "end": 15.56
        }
      ]
    }
  ]
}