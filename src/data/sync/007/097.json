{
  "mandala": 7,
  "sukta": 97,
  "verses": [
    {
      "id": "7.97.1",
      "mandala": 7,
      "sukta": 97,
      "rik": 1,
      "padas": [
        {
          "text": "य॒ज्ञे दि॒वो नृ॒षद᳚ने पृथि॒व्या नरो॒ यत्र᳚ देव॒यवो॒ मद᳚न्ति ।",
          "begin": 0.0,
          "end": 5.925
        },
        {
          "text": "इन्द्रा᳚य॒ यत्र॒ सव᳚नानि सु॒न्वे गम॒न्मदा᳚य प्रथ॒मं वय᳚श्च ॥",
          "begin": 5.925,
          "end": 15.88
        }
      ]
    },
    {
      "id": "7.97.2",
      "mandala": 7,
      "sukta": 97,
      "rik": 2,
      "padas": [
        {
          "text": "आ दैव्या᳚ वृणीम॒हे॑वां᳚सि॒ बृह॒स्पति᳚र्नो मह॒ आ स᳚खायः ।",
          "begin": 0.0,
          "end": 8.12
        },
        {
          "text": "यथा॒ भवे᳚म मी॒ळ्हुषे॒ अना᳚गा॒ यो नो᳚ दा॒ता प᳚रा॒वतः᳚ पि॒तेव᳚ ॥",
          "begin": 8.12,
          "end": 15.6
        }
      ]
    },
    {
      "id": "7.97.3",
      "mandala": 7,
      "sukta": 97,
      "rik": 3,
      "padas": [
        {
          "text": "तमु॒ ज्येष्ठं॒ नम᳚सा ह॒विर्भि᳚ः सु॒शेवं॒ ब्रह्म᳚ण॒स्पतिं᳚ गृणीषे ।",
          "begin": 0.0,
          "end": 5.709
        },
        {
          "text": "इन्द्रं॒ श्लोको॒ महि॒ दैव्य᳚ः सिषक्तु॒ यो ब्रह्म᳚णो दे॒वकृ᳚तस्य॒ राजा᳚ ॥",
          "begin": 5.709,
          "end": 14.04
        }
      ]
    },
    {
      "id": "7.97.4",
      "mandala": 7,
      "sukta": 97,
      "rik": 4,
      "padas": [
        {
          "text": "स आ नो॒ योनिं᳚ सदतु॒ प्रेष्ठो॒ बृह॒स्पति᳚र्वि॒श्ववा᳚रो॒ यो अस्ति᳚ ।",
          "begin": 0.0,
          "end": 8.885
        },
        {
          "text": "कामो᳚ रा॒यः सु॒वीर्य᳚स्य॒ तं दा॒त्पर्ष᳚न्नो॒ अति᳚ स॒श्चतो॒ अरि᳚ष्टान् ॥",
          "begin": 8.885,
          "end": 17.04
        }
      ]
    },
    {
      "id": "7.97.5",
      "mandala": 7,
      "sukta": 97,
      "rik": 5,
      "padas": [
        {
          "text": "तमा नो᳚ अ॒र्कम॒मृता᳚य॒ जुष्ट᳚मि॒मे धा᳚सुर॒मृता᳚सः पुरा॒जाः ।",
          "begin": 0.0,
          "end": 8.448
        },
        {
          "text": "शुचि᳚क्रन्दं यज॒तं प॒स्त्या᳚नां॒ बृह॒स्पति᳚मन॒र्वाणं᳚ हुवेम ॥",
          "begin": 8.448,
          "end": 15.28
        }
      ]
    },
    {
      "id": "7.97.6",
      "mandala": 7,
      "sukta": 97,
      "rik": 6,
      "padas": [
        {
          "text": "तं श॒ग्मासो᳚ अरु॒षासो॒ अश्वा॒ बृह॒स्पतिं᳚ सह॒वाहो᳚ वहन्ति ।",
          "begin": 0.0,
          "end": 7.982
        },
        {
          "text": "सह᳚श्चि॒द्यस्य॒ नील᳚वत्स॒धस्थं॒ नभो॒ न रू॒पम᳚रु॒षं वसा᳚नाः ॥",
          "begin": 7.982,
          "end": 14.6
        }
      ]
    },
    {
      "id": "7.97.7",
      "mandala": 7,
      "sukta": 97,
      "rik": 7,
      "padas": [
        {
          "text": "स हि शुचि᳚ः श॒तप᳚त्र॒ः स शु॒न्ध्युर्हिर᳚ण्यवाशीरिषि॒रः स्व॒र्षाः ।",
          "begin": 0.0,
          "end": 7.028
        },
        {
          "text": "बृह॒स्पति॒ः स स्वा᳚वे॒श ऋ॒ष्वः पु॒रू सखि᳚भ्य आसु॒तिं करि᳚ष्ठः ॥",
          "begin": 7.028,
          "end": 13.24
        }
      ]
    },
    {
      "id": "7.97.8",
      "mandala": 7,
      "sukta": 97,
      "rik": 8,
      "padas": [
        {
          "text": "दे॒वी दे॒वस्य॒ रोद᳚सी॒ जनि᳚त्री॒ बृह॒स्पतिं᳚ वावृधतुर्महि॒त्वा ।",
          "begin": 0.0,
          "end": 7.613
        },
        {
          "text": "द॒क्षाय्या᳚य दक्षता सखाय॒ः कर॒द्ब्रह्म᳚णे सु॒तरा᳚ सुगा॒धा ॥",
          "begin": 7.613,
          "end": 14.36
        }
      ]
    },
    {
      "id": "7.97.9",
      "mandala": 7,
      "sukta": 97,
      "rik": 9,
      "padas": [
        {
          "text": "इ॒यं वां᳚ ब्रह्मणस्पते सुवृ॒क्तिर्ब्रह्मेन्द्रा᳚य व॒ज्रिणे᳚ अकारि ।",
          "begin": 0.0,
          "end": 10.43
        },
        {
          "text": "अ॒वि॒ष्टं धियो᳚ जिगृ॒तं पुरं᳚धीर्जज॒स्तम॒र्यो व॒नुषा॒मरा᳚तीः ॥",
          "begin": 10.43,
          "end": 15.92
        }
      ]
    },
    {
      "id": "7.97.10",
      "mandala": 7,
      "sukta": 97,
      "rik": 10,
      "padas": [
        {
          "text": "बृह᳚स्पते यु॒वमिन्द्र᳚श्च॒ वस्वो᳚ दि॒व्यस्ये᳚शाथे उ॒त पार्थि᳚वस्य ।",
          "begin": 0.0,
          "end": 8.102
        },
        {
          "text": "ध॒त्तं र॒यिं स्तु᳚व॒ते की॒रये᳚ चिद्यू॒यं पा᳚त स्व॒स्तिभि॒ः सदा᳚ नः ॥",
          "begin": 8.102,
          "end": 18.84
        }
      ]
    }
  ]
}