{
  "mandala": 7,
  "sukta": 72,
  "verses": [
    {
      "id": "7.72.1",
      "mandala": 7,
      "sukta": 72,
      "rik": 1,
      "padas": [
        {
          "text": "आ गोम᳚ता नासत्या॒ रथे॒नाश्वा᳚वता पुरुश्च॒न्द्रेण᳚ यातम् ।",
          "begin": 0.0,
          "end": 11.203
        },
        {
          "text": "अ॒भि वां॒ विश्वा᳚ नि॒युतः᳚ सचन्ते स्पा॒र्हया᳚ श्रि॒या त॒न्वा᳚ शुभा॒ना ॥",
          "begin": 11.203,
          "end": 19.28
        }
      ]
    },
    {
      "id": "7.72.2",
      "mandala": 7,
      "sukta": 72,
      "rik": 2,
      "padas": [
        {
          "text": "आ नो᳚ दे॒वेभि॒रुप᳚ यातम॒र्वाक्स॒जोष᳚सा नासत्या॒ रथे᳚न ।",
          "begin": 0.0,
          "end": 7.284
        },
        {
          "text": "यु॒वोर्हि नः᳚ स॒ख्या पित्र्या᳚णि समा॒नो बन्धु᳚रु॒त तस्य᳚ वित्तम् ॥",
          "begin": 7.284,
          "end": 13.36
        }
      ]
    },
    {
      "id": "7.72.3",
      "mandala": 7,
      "sukta": 72,
      "rik": 3,
      "padas": [
        {
          "text": "उदु॒ स्तोमा᳚सो अ॒श्विनो᳚रबुध्रञ्जा॒मि ब्रह्मा᳚ण्यु॒षस᳚श्च दे॒वीः ।",
          "begin": 0.0,
          "end": 8.331
        },
        {
          "text": "आ॒विवा᳚स॒न्रोद᳚सी॒ धिष्ण्ये॒मे अच्छा॒ विप्रो॒ नास᳚त्या विवक्ति ॥",
          "begin": 8.331,
          "end": 15.56
        }
      ]
    },
    {
      "id": "7.72.4",
      "mandala": 7,
      "sukta": 72,
      "rik": 4,
      "padas": [
        {
          "text": "वि चेदु॒च्छन्त्य᳚श्विना उ॒षास॒ः प्र वां॒ ब्रह्मा᳚णि का॒रवो᳚ भरन्ते ।",
          "begin": 0.0,
          "end": 8.263
        },
        {
          "text": "ऊ॒र्ध्वं भा॒नुं स᳚वि॒ता दे॒वो अ᳚श्रेद्बृ॒हद॒ग्नयः᳚ स॒मिधा᳚ जरन्ते ॥",
          "begin": 8.263,
          "end": 15.32
        }
      ]
    },
    {
      "id": "7.72.5",
      "mandala": 7,
      "sukta": 72,
      "rik": 5,
      "padas": [
        {
          "text": "आ प॒श्चाता᳚न्नास॒त्या पु॒रस्ता॒दाश्वि᳚ना यातमध॒रादुद᳚क्तात् ।",
          "begin": 0.0,
          "end": 8.475
        },
        {
          "text": "आ वि॒श्वत॒ः पाञ्च᳚जन्येन रा॒या यू॒यं पा᳚त स्व॒स्तिभि॒ः सदा᳚ नः ॥",
          "begin": 8.475,
          "end": 18.12
        }
      ]
    }
  ]
}