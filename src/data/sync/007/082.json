{
  "mandala": 7,
  "sukta": 82,
  "verses": [
    {
      "id": "7.82.1",
      "mandala": 7,
      "sukta": 82,
      "rik": 1,
      "padas": [
        {
          "text": "इन्द्रा᳚वरुणा यु॒वम᳚ध्व॒राय᳚ नो वि॒शे जना᳚य॒ महि॒ शर्म᳚ यच्छतम् ।",
          "begin": 0.0,
          "end": 11.084
        },
        {
          "text": "दी॒र्घप्र᳚यज्यु॒मति॒ यो व᳚नु॒ष्यति᳚ व॒यं ज᳚येम॒ पृत᳚नासु दू॒ढ्य᳚ः ॥",
          "begin": 11.084,
          "end": 18.72
        }
      ]
    },
    {
      "id": "7.82.2",
      "mandala": 7,
      "sukta": 82,
      "rik": 2,
      "padas": [
        {
          "text": "स॒म्राळ॒न्यः स्व॒राळ॒न्य उ᳚च्यते वां म॒हान्ता॒विन्द्रा॒वरु᳚णा म॒हाव᳚सू ।",
          "begin": 0.0,
          "end": 8.362
        },
        {
          "text": "विश्वे᳚ दे॒वासः᳚ पर॒मे व्यो᳚मनि॒ सं वा॒मोजो᳚ वृषणा॒ सं बलं᳚ दधुः ॥",
          "begin": 8.362,
          "end": 16.44
        }
      ]
    },
    {
      "id": "7.82.3",
      "mandala": 7,
      "sukta": 82,
      "rik": 3,
      "padas": [
        {
          "text": "अन्व॒पां खान्य᳚तृन्त॒मोज॒सा सूर्य᳚मैरयतं दि॒वि प्र॒भुम् ।",
          "begin": 0.0,
          "end": 6.755
        },
        {
          "text": "इन्द्रा᳚वरुणा॒ मदे᳚ अस्य मा॒यिनो॑पि᳚न्वतम॒पित॒ः पिन्व᳚तं॒ धियः᳚ ॥",
          "begin": 6.755,
          "end": 14.24
        }
      ]
    },
    {
      "id": "7.82.4",
      "mandala": 7,
      "sukta": 82,
      "rik": 4,
      "padas": [
        {
          "text": "यु॒वामिद्यु॒त्सु पृत᳚नासु॒ वह्न᳚यो यु॒वां क्षेम᳚स्य प्रस॒वे मि॒तज्ञ᳚वः ।",
          "begin": 0.0,
          "end": 7.839
        },
        {
          "text": "ई॒शा॒ना वस्व᳚ उ॒भय᳚स्य का॒रव॒ इन्द्रा᳚वरुणा सु॒हवा᳚ हवामहे ॥",
          "begin": 7.839,
          "end": 14.12
        }
      ]
    },
    {
      "id": "7.82.5",
      "mandala": 7,
      "sukta": 82,
      "rik": 5,
      "padas": [
        {
          "text": "इन्द्रा᳚वरुणा॒ यदि॒मानि᳚ च॒क्रथु॒र्विश्वा᳚ जा॒तानि॒ भुव᳚नस्य म॒ज्मना᳚ ।",
          "begin": 0.0,
          "end": 8.303
        },
        {
          "text": "क्षेमे᳚ण मि॒त्रो वरु᳚णं दुव॒स्यति᳚ म॒रुद्भि᳚रु॒ग्रः शुभ᳚म॒न्य ई᳚यते ॥",
          "begin": 8.303,
          "end": 15.08
        }
      ]
    },
    {
      "id": "7.82.6",
      "mandala": 7,
      "sukta": 82,
      "rik": 6,
      "padas": [
        {
          "text": "म॒हे शु॒ल्काय॒ वरु᳚णस्य॒ नु त्वि॒ष ओजो᳚ मिमाते ध्रु॒वम᳚स्य॒ यत्स्वम् ।",
          "begin": 0.0,
          "end": 7.245
        },
        {
          "text": "अजा᳚मिम॒न्यः श्न॒थय᳚न्त॒माति᳚रद्द॒भ्रेभि᳚र॒न्यः प्र वृ᳚णोति॒ भूय᳚सः ॥",
          "begin": 7.245,
          "end": 14.76
        }
      ]
    },
    {
      "id": "7.82.7",
      "mandala": 7,
      "sukta": 82,
      "rik": 7,
      "padas": [
        {
          "text": "न तमंहो॒ न दु᳚रि॒तानि॒ मर्त्य॒मिन्द्रा᳚वरुणा॒ न तप॒ः कुत᳚श्च॒न ।",
          "begin": 0.0,
          "end": 6.776
        },
        {
          "text": "यस्य᳚ देवा॒ गच्छ᳚थो वी॒थो अ᳚ध्व॒रं न तं मर्त᳚स्य नशते॒ परि᳚ह्वृतिः ॥",
          "begin": 6.776,
          "end": 13.52
        }
      ]
    },
    {
      "id": "7.82.8",
      "mandala": 7,
      "sukta": 82,
      "rik": 8,
      "padas": [
        {
          "text": "अ॒र्वाङ्न᳚रा॒ दैव्ये॒नाव॒सा ग᳚तं शृणु॒तं हवं॒ यदि᳚ मे॒ जुजो᳚षथः ।",
          "begin": 0.0,
          "end": 6.855
        },
        {
          "text": "यु॒वोर्हि स॒ख्यमु॒त वा॒ यदाप्यं᳚ मार्डी॒कमि᳚न्द्रावरुणा॒ नि य᳚च्छतम् ॥",
          "begin": 6.855,
          "end": 15.2
        }
      ]
    },
    {
      "id": "7.82.9",
      "mandala": 7,
      "sukta": 82,
      "rik": 9,
      "padas": [
        {
          "text": "अ॒स्माक᳚मिन्द्रावरुणा॒ भरे᳚भरे पुरोयो॒धा भ᳚वतं कृष्ट्योजसा ।",
          "begin": 0.0,
          "end": 7.415
        },
        {
          "text": "यद्वां॒ हव᳚न्त उ॒भये॒ अध᳚ स्पृ॒धि नर᳚स्तो॒कस्य॒ तन᳚यस्य सा॒तिषु᳚ ॥",
          "begin": 7.415,
          "end": 14.36
        }
      ]
    },
    {
      "id": "7.82.10",
      "mandala": 7,
      "sukta": 82,
      "rik": 10,
      "padas": [
        {
          "text": "अ॒स्मे इन्द्रो॒ वरु᳚णो मि॒त्रो अ᳚र्य॒मा द्यु॒म्नं य᳚च्छन्तु॒ महि॒ शर्म᳚ स॒प्रथः᳚ ।",
          "begin": 0.0,
          "end": 9.706
        },
        {
          "text": "अ॒व॒ध्रं ज्योति॒रदि᳚तेरृता॒वृधो᳚ दे॒वस्य॒ श्लोकं᳚ सवि॒तुर्म᳚नामहे ॥",
          "begin": 9.706,
          "end": 18.8
        }
      ]
    }
  ]
}