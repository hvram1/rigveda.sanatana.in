{
  "mandala": 7,
  "sukta": 70,
  "verses": [
    {
      "id": "7.70.1",
      "mandala": 7,
      "sukta": 70,
      "rik": 1,
      "padas": [
        {
          "text": "आ वि᳚श्ववाराश्विना गतं न॒ः प्र तत्स्थान᳚मवाचि वां पृथि॒व्याम् ।",
          "begin": 0.0,
          "end": 11.597
        },
        {
          "text": "अश्वो॒ न वा॒जी शु॒नपृ᳚ष्ठो अस्था॒दा यत्से॒दथु᳚र्ध्रु॒वसे॒ न योनि᳚म् ॥",
          "begin": 11.597,
          "end": 19.08
        }
      ]
    },
    {
      "id": "7.70.2",
      "mandala": 7,
      "sukta": 70,
      "rik": 2,
      "padas": [
        {
          "text": "सिष᳚क्ति॒ सा वां᳚ सुम॒तिश्चनि॒ष्ठाता᳚पि घ॒र्मो मनु᳚षो दुरो॒णे ।",
          "begin": 0.0,
          "end": 7.158
        },
        {
          "text": "यो वां᳚ समु॒द्रान्त्स॒रित॒ः पिप॒र्त्येत᳚ग्वा चि॒न्न सु॒युजा᳚ युजा॒नः ॥",
          "begin": 7.158,
          "end": 14.08
        }
      ]
    },
    {
      "id": "7.70.3",
      "mandala": 7,
      "sukta": 70,
      "rik": 3,
      "padas": [
        {
          "text": "यानि॒ स्थाना᳚न्यश्विना द॒धाथे᳚ दि॒वो य॒ह्वीष्वोष᳚धीषु वि॒क्षु ।",
          "begin": 0.0,
          "end": 6.909
        },
        {
          "text": "नि पर्व᳚तस्य मू॒र्धनि॒ सद॒न्तेषं॒ जना᳚य दा॒शुषे॒ वह᳚न्ता ॥",
          "begin": 6.909,
          "end": 14.28
        }
      ]
    },
    {
      "id": "7.70.4",
      "mandala": 7,
      "sukta": 70,
      "rik": 4,
      "padas": [
        {
          "text": "च॒नि॒ष्टं दे᳚वा॒ ओष᳚धीष्व॒प्सु यद्यो॒ग्या अ॒श्नवै᳚थे॒ ऋषी᳚णाम् ।",
          "begin": 0.0,
          "end": 9.075
        },
        {
          "text": "पु॒रूणि॒ रत्ना॒ दध᳚तौ॒ न्य१॒᳚स्मे अनु॒ पूर्वा᳚णि चख्यथुर्यु॒गानि᳚ ॥",
          "begin": 9.075,
          "end": 16.84
        }
      ]
    },
    {
      "id": "7.70.5",
      "mandala": 7,
      "sukta": 70,
      "rik": 5,
      "padas": [
        {
          "text": "शु॒श्रु॒वांसा᳚ चिदश्विना पु॒रूण्य॒भि ब्रह्मा᳚णि चक्षाथे॒ ऋषी᳚णाम् ।",
          "begin": 0.0,
          "end": 8.416
        },
        {
          "text": "प्रति॒ प्र या᳚तं॒ वर॒मा जना᳚या॒स्मे वा᳚मस्तु सुम॒तिश्चनि᳚ष्ठा ॥",
          "begin": 8.416,
          "end": 15.52
        }
      ]
    },
    {
      "id": "7.70.6",
      "mandala": 7,
      "sukta": 70,
      "rik": 6,
      "padas": [
        {
          "text": "यो वां᳚ य॒ज्ञो ना᳚सत्या ह॒विष्मा᳚न्कृ॒तब्र᳚ह्मा सम॒र्यो॒३॒᳚ भवा᳚ति ।",
          "begin": 0.0,
          "end": 10.882
        },
        {
          "text": "उप॒ प्र या᳚तं॒ वर॒मा वसि᳚ष्ठमि॒मा ब्रह्मा᳚ण्यृच्यन्ते यु॒वभ्या᳚म् ॥",
          "begin": 10.882,
          "end": 19.0
        }
      ]
    },
    {
      "id": "7.70.7",
      "mandala": 7,
      "sukta": 70,
      "rik": 7,
      "padas": [
        {
          "text": "इ॒यं म᳚नी॒षा इ॒यम᳚श्विना॒ गीरि॒मां सु᳚वृ॒क्तिं वृ᳚षणा जुषेथाम् ।",
          "begin": 0.0,
          "end": 9.044
        },
        {
          "text": "इ॒मा ब्रह्मा᳚णि युव॒यून्य᳚ग्मन्यू॒यं पा᳚त स्व॒स्तिभि॒ः सदा᳚ नः ॥",
          "begin": 9.044,
          "end": 23.52
        }
      ]
    }
  ]
}