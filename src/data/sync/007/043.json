{
  "mandala": 7,
  "sukta": 43,
  "verses": [
    {
      "id": "7.43.1",
      "mandala": 7,
      "sukta": 43,
      "rik": 1,
      "padas": [
        {
          "text": "प्र वो᳚ य॒ज्ञेषु᳚ देव॒यन्तो᳚ अर्च॒न्द्यावा॒ नमो᳚भिः पृथि॒वी इ॒षध्यै᳚ ।",
          "begin": 0.0,
          "end": 11.846
        },
        {
          "text": "येषां॒ ब्रह्मा॒ण्यस᳚मानि॒ विप्रा॒ विष्व᳚ग्वि॒यन्ति᳚ व॒निनो॒ न शाखा᳚ः ॥",
          "begin": 11.846,
          "end": 21.64
        }
      ]
    },
    {
      "id": "7.43.2",
      "mandala": 7,
      "sukta": 43,
      "rik": 2,
      "padas": [
        {
          "text": "प्र य॒ज्ञ ए᳚तु॒ हेत्वो॒ न सप्ति॒रुद्य᳚च्छध्वं॒ सम᳚नसो घृ॒ताची᳚ः ।",
          "begin": 0.0,
          "end": 7.374
        },
        {
          "text": "स्तृ॒णी॒त ब॒र्हिर᳚ध्व॒राय᳚ सा॒धूर्ध्वा शो॒चींषि᳚ देव॒यून्य᳚स्थुः ॥",
          "begin": 7.374,
          "end": 15.56
        }
      ]
    },
    {
      "id": "7.43.3",
      "mandala": 7,
      "sukta": 43,
      "rik": 3,
      "padas": [
        {
          "text": "आ पु॒त्रासो॒ न मा॒तरं॒ विभृ᳚त्रा॒ः सानौ᳚ दे॒वासो᳚ ब॒र्हिषः᳚ सदन्तु ।",
          "begin": 0.0,
          "end": 9.817
        },
        {
          "text": "आ वि॒श्वाची᳚ विद॒थ्या᳚मन॒क्त्वग्ने॒ मा नो᳚ दे॒वता᳚ता॒ मृध᳚स्कः ॥",
          "begin": 9.817,
          "end": 18.32
        }
      ]
    },
    {
      "id": "7.43.4",
      "mandala": 7,
      "sukta": 43,
      "rik": 4,
      "padas": [
        {
          "text": "ते सी᳚षपन्त॒ जोष॒मा यज᳚त्रा ऋ॒तस्य॒ धारा᳚ः सु॒दुघा॒ दुहा᳚नाः ।",
          "begin": 0.0,
          "end": 9.44
        },
        {
          "text": "ज्येष्ठं᳚ वो अ॒द्य मह॒ आ वसू᳚ना॒मा ग᳚न्तन॒ सम᳚नसो॒ यति॒ ष्ठ ॥",
          "begin": 9.44,
          "end": 18.12
        }
      ]
    },
    {
      "id": "7.43.5",
      "mandala": 7,
      "sukta": 43,
      "rik": 5,
      "padas": [
        {
          "text": "ए॒वा नो᳚ अग्ने वि॒क्ष्वा द᳚शस्य॒ त्वया᳚ व॒यं स᳚हसाव॒न्नास्क्रा᳚ः ।",
          "begin": 0.0,
          "end": 10.256
        },
        {
          "text": "रा॒या यु॒जा स᳚ध॒मादो॒ अरि᳚ष्टा यू॒यं पा᳚त स्व॒स्तिभि॒ः सदा᳚ नः ॥",
          "begin": 10.256,
          "end": 19.8
        }
      ]
    }
  ]
}