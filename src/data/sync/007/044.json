{
  "mandala": 7,
  "sukta": 44,
  "verses": [
    {
      "id": "7.44.1",
      "mandala": 7,
      "sukta": 44,
      "rik": 1,
      "padas": [
        {
          "text": "द॒धि॒क्रां वः᳚ प्रथ॒मम॒श्विनो॒षस᳚म॒ग्निं समि᳚द्धं॒ भग᳚मू॒तये᳚ हुवे ।",
          "begin": 0.0,
          "end": 10.762
        },
        {
          "text": "इन्द्रं॒ विष्णुं᳚ पू॒षणं॒ ब्रह्म᳚ण॒स्पति᳚मादि॒त्यान्द्यावा᳚पृथि॒वी अ॒पः स्व᳚ः ॥",
          "begin": 10.762,
          "end": 20.84
        }
      ]
    },
    {
      "id": "7.44.2",
      "mandala": 7,
      "sukta": 44,
      "rik": 2,
      "padas": [
        {
          "text": "द॒धि॒क्रामु॒ नम᳚सा बो॒धय᳚न्त उ॒दीरा᳚णा य॒ज्ञमु᳚पप्र॒यन्त᳚ः ।",
          "begin": 0.0,
          "end": 8.79
        },
        {
          "text": "इळां᳚ दे॒वीं ब॒र्हिषि᳚ सा॒दय᳚न्तो॒॑श्विना॒ विप्रा᳚ सु॒हवा᳚ हुवेम ॥",
          "begin": 8.79,
          "end": 17.56
        }
      ]
    },
    {
      "id": "7.44.3",
      "mandala": 7,
      "sukta": 44,
      "rik": 3,
      "padas": [
        {
          "text": "द॒धि॒क्रावा᳚णं बुबुधा॒नो अ॒ग्निमुप᳚ ब्रुव उ॒षसं॒ सूर्यं॒ गाम् ।",
          "begin": 0.0,
          "end": 8.087
        },
        {
          "text": "ब्र॒ध्नं मां᳚श्च॒तोर्वरु᳚णस्य ब॒भ्रुं ते विश्वा॒स्मद्दु᳚रि॒ता या᳚वयन्तु ॥",
          "begin": 8.087,
          "end": 17.4
        }
      ]
    },
    {
      "id": "7.44.4",
      "mandala": 7,
      "sukta": 44,
      "rik": 4,
      "padas": [
        {
          "text": "द॒धि॒क्रावा᳚ प्रथ॒मो वा॒ज्यर्वाग्रे॒ रथा᳚नां भवति प्रजा॒नन् ।",
          "begin": 0.0,
          "end": 8.481
        },
        {
          "text": "सं॒वि॒दा॒न उ॒षसा॒ सूर्ये᳚णादि॒त्येभि॒र्वसु᳚भि॒रङ्गि᳚रोभिः ॥",
          "begin": 8.481,
          "end": 16.4
        }
      ]
    },
    {
      "id": "7.44.5",
      "mandala": 7,
      "sukta": 44,
      "rik": 5,
      "padas": [
        {
          "text": "आ नो᳚ दधि॒क्राः प॒थ्या᳚मनक्त्वृ॒तस्य॒ पन्था॒मन्वे᳚त॒वा उ᳚ ।",
          "begin": 0.0,
          "end": 9.809
        },
        {
          "text": "शृ॒णोतु᳚ नो॒ दैव्यं॒ शर्धो᳚ अ॒ग्निः शृ॒ण्वन्तु॒ विश्वे᳚ महि॒षा अमू᳚राः ॥",
          "begin": 9.809,
          "end": 22.28
        }
      ]
    }
  ]
}