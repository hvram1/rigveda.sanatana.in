{
  "mandala": 7,
  "sukta": 84,
  "verses": [
    {
      "id": "7.84.1",
      "mandala": 7,
      "sukta": 84,
      "rik": 1,
      "padas": [
        {
          "text": "आ वां᳚ राजानावध्व॒रे व᳚वृत्यां ह॒व्येभि᳚रिन्द्रावरुणा॒ नमो᳚भिः ।",
          "begin": 0.0,
          "end": 6.91
        },
        {
          "text": "प्र वां᳚ घृ॒ताची᳚ बा॒ह्वोर्दधा᳚ना॒ परि॒ त्मना॒ विषु᳚रूपा जिगाति ॥",
          "begin": 6.91,
          "end": 20.52
        }
      ]
    },
    {
      "id": "7.84.2",
      "mandala": 7,
      "sukta": 84,
      "rik": 2,
      "padas": [
        {
          "text": "यु॒वो रा॒ष्ट्रं बृ॒हदि᳚न्वति॒ द्यौर्यौ से॒तृभि᳚रर॒ज्जुभि᳚ः सिनी॒थः ।",
          "begin": 0.0,
          "end": 6.173
        },
        {
          "text": "परि᳚ नो॒ हेळो॒ वरु᳚णस्य वृज्या उ॒रुं न॒ इन्द्र᳚ः कृणवदु लो॒कम् ॥",
          "begin": 6.173,
          "end": 13.08
        }
      ]
    },
    {
      "id": "7.84.3",
      "mandala": 7,
      "sukta": 84,
      "rik": 3,
      "padas": [
        {
          "text": "कृ॒तं नो᳚ य॒ज्ञं वि॒दथे᳚षु॒ चारुं᳚ कृ॒तं ब्रह्मा᳚णि सू॒रिषु᳚ प्रश॒स्ता ।",
          "begin": 0.0,
          "end": 8.153
        },
        {
          "text": "उपो᳚ र॒यिर्दे॒वजू᳚तो न एतु॒ प्र णः᳚ स्पा॒र्हाभि᳚रू॒तिभि᳚स्तिरेतम् ॥",
          "begin": 8.153,
          "end": 15.72
        }
      ]
    },
    {
      "id": "7.84.4",
      "mandala": 7,
      "sukta": 84,
      "rik": 4,
      "padas": [
        {
          "text": "अ॒स्मे इ᳚न्द्रावरुणा वि॒श्ववा᳚रं र॒यिं ध᳚त्तं॒ वसु᳚मन्तं पुरु॒क्षुम् ।",
          "begin": 0.0,
          "end": 8.46
        },
        {
          "text": "प्र य आ᳚दि॒त्यो अनृ᳚ता मि॒नात्यमि᳚ता॒ शूरो᳚ दयते॒ वसू᳚नि ॥",
          "begin": 8.46,
          "end": 15.72
        }
      ]
    },
    {
      "id": "7.84.5",
      "mandala": 7,
      "sukta": 84,
      "rik": 5,
      "padas": [
        {
          "text": "इ॒यमिन्द्रं॒ वरु᳚णमष्ट मे॒ गीः प्राव᳚त्तो॒के तन᳚ये॒ तूतु᳚जाना ।",
          "begin": 0.0,
          "end": 7.775
        },
        {
          "text": "सु॒रत्ना᳚सो दे॒ववी᳚तिं गमेम यू॒यं पा᳚त स्व॒स्तिभि॒ः सदा᳚ नः ॥",
          "begin": 7.775,
          "end": 17.68
        }
      ]
    }
  ]
}