{
  "mandala": 7,
  "sukta": 50,
  "verses": [
    {
      "id": "7.50.1",
      "mandala": 7,
      "sukta": 50,
      "rik": 1,
      "padas": [
        {
          "text": "आ मां मि᳚त्रावरुणे॒ह र᳚क्षतं कुला॒यय᳚द्वि॒श्वय॒न्मा न॒ आ ग᳚न् ।",
          "begin": 0.0,
          "end": 9.714
        },
        {
          "text": "अ॒ज॒का॒वं दु॒र्दृशी᳚कं ति॒रो द᳚धे॒ मा मां पद्ये᳚न॒ रप᳚सा विद॒त्त्सरु᳚ः ॥",
          "begin": 9.714,
          "end": 20.8
        }
      ]
    },
    {
      "id": "7.50.2",
      "mandala": 7,
      "sukta": 50,
      "rik": 2,
      "padas": [
        {
          "text": "यद्वि॒जाम॒न्परु᳚षि॒ वन्द᳚नं॒ भुव᳚दष्ठी॒वन्तौ॒ परि᳚ कु॒ल्फौ च॒ देह᳚त् ।",
          "begin": 0.0,
          "end": 6.988
        },
        {
          "text": "अ॒ग्निष्टच्छोच॒न्नप᳚ बाधतामि॒तो मा मां पद्ये᳚न॒ रप᳚सा विद॒त्त्सरु᳚ः ॥",
          "begin": 6.988,
          "end": 15.48
        }
      ]
    },
    {
      "id": "7.50.3",
      "mandala": 7,
      "sukta": 50,
      "rik": 3,
      "padas": [
        {
          "text": "यच्छ᳚ल्म॒लौ भव᳚ति॒ यन्न॒दीषु॒ यदोष᳚धीभ्य॒ः परि॒ जाय᳚ते वि॒षम् ।",
          "begin": 0.0,
          "end": 8.034
        },
        {
          "text": "विश्वे᳚ दे॒वा निरि॒तस्तत्सु᳚वन्तु॒ मा मां पद्ये᳚न॒ रप᳚सा विद॒त्त्सरु᳚ः ॥",
          "begin": 8.034,
          "end": 16.16
        }
      ]
    },
    {
      "id": "7.50.4",
      "mandala": 7,
      "sukta": 50,
      "rik": 4,
      "padas": [
        {
          "text": "याः प्र॒वतो᳚ नि॒वत᳚ उ॒द्वत᳚ उद॒न्वती᳚रनुद॒काश्च॒ याः ।",
          "begin": 0.0,
          "end": 6.264
        },
        {
          "text": "ता अ॒स्मभ्यं॒ पय᳚सा॒ पिन्व᳚मानाः शि॒वा दे॒वीर᳚शिप॒दा भ᳚वन्तु॒ सर्वा᳚ न॒द्यो᳚ अशिमि॒दा भ᳚वन्तु ॥",
          "begin": 6.264,
          "end": 21.72
        }
      ]
    }
  ]
}