{
  "mandala": 7,
  "sukta": 93,
  "verses": [
    {
      "id": "7.93.1",
      "mandala": 7,
      "sukta": 93,
      "rik": 1,
      "padas": [
        {
          "text": "शुचिं॒ नु स्तोमं॒ नव᳚जातम॒द्येन्द्रा᳚ग्नी वृत्रहणा जु॒षेथा᳚म् ।",
          "begin": 0.0,
          "end": 9.844
        },
        {
          "text": "उ॒भा हि वां᳚ सु॒हवा॒ जोह᳚वीमि॒ ता वाजं᳚ स॒द्य उ᳚श॒ते धेष्ठा᳚ ॥",
          "begin": 9.844,
          "end": 17.68
        }
      ]
    },
    {
      "id": "7.93.2",
      "mandala": 7,
      "sukta": 93,
      "rik": 2,
      "padas": [
        {
          "text": "ता सा᳚न॒सी श᳚वसाना॒ हि भू॒तं सा᳚कं॒वृधा॒ शव᳚सा शूशु॒वांसा᳚ ।",
          "begin": 0.0,
          "end": 8.538
        },
        {
          "text": "क्षय᳚न्तौ रा॒यो यव᳚सस्य॒ भूरे᳚ः पृ॒ङ्क्तं वाज᳚स्य॒ स्थवि᳚रस्य॒ घृष्वे᳚ः ॥",
          "begin": 8.538,
          "end": 16.76
        }
      ]
    },
    {
      "id": "7.93.3",
      "mandala": 7,
      "sukta": 93,
      "rik": 3,
      "padas": [
        {
          "text": "उपो᳚ ह॒ यद्वि॒दथं᳚ वा॒जिनो॒ गुर्धी॒भिर्विप्रा॒ः प्रम᳚तिमि॒च्छमा᳚नाः ।",
          "begin": 0.0,
          "end": 7.429
        },
        {
          "text": "अर्व᳚न्तो॒ न काष्ठां॒ नक्ष᳚माणा इन्द्रा॒ग्नी जोहु᳚वतो॒ नर॒स्ते ॥",
          "begin": 7.429,
          "end": 16.32
        }
      ]
    },
    {
      "id": "7.93.4",
      "mandala": 7,
      "sukta": 93,
      "rik": 4,
      "padas": [
        {
          "text": "गी॒र्भिर्विप्र॒ः प्रम᳚तिमि॒च्छमा᳚न॒ ईट्टे᳚ र॒यिं य॒शसं᳚ पूर्व॒भाज᳚म् ।",
          "begin": 0.0,
          "end": 9.54
        },
        {
          "text": "इन्द्रा᳚ग्नी वृत्रहणा सुवज्रा॒ प्र नो॒ नव्ये᳚भिस्तिरतं दे॒ष्णैः ॥",
          "begin": 9.54,
          "end": 17.2
        }
      ]
    },
    {
      "id": "7.93.5",
      "mandala": 7,
      "sukta": 93,
      "rik": 5,
      "padas": [
        {
          "text": "सं यन्म॒ही मि᳚थ॒ती स्पर्ध᳚माने तनू॒रुचा॒ शूर᳚साता॒ यतै᳚ते ।",
          "begin": 0.0,
          "end": 8.829
        },
        {
          "text": "अदे᳚वयुं वि॒दथे᳚ देव॒युभि᳚ः स॒त्रा ह᳚तं सोम॒सुता॒ जने᳚न ॥",
          "begin": 8.829,
          "end": 14.64
        }
      ]
    },
    {
      "id": "7.93.6",
      "mandala": 7,
      "sukta": 93,
      "rik": 6,
      "padas": [
        {
          "text": "इ॒मामु॒ षु सोम᳚सुति॒मुप᳚ न॒ एन्द्रा᳚ग्नी सौमन॒साय᳚ यातम् ।",
          "begin": 0.0,
          "end": 6.477
        },
        {
          "text": "नू चि॒द्धि प᳚रिम॒म्नाथे᳚ अ॒स्माना वां॒ शश्व᳚द्भिर्ववृतीय॒ वाजै᳚ः ॥",
          "begin": 6.477,
          "end": 14.32
        }
      ]
    },
    {
      "id": "7.93.7",
      "mandala": 7,
      "sukta": 93,
      "rik": 7,
      "padas": [
        {
          "text": "सो अ᳚ग्न ए॒ना नम᳚सा॒ समि॒द्धो॑च्छा᳚ मि॒त्रं वरु᳚ण॒मिन्द्रं᳚ वोचेः ।",
          "begin": 0.0,
          "end": 7.729
        },
        {
          "text": "यत्सी॒माग᳚श्चकृ॒मा तत्सु मृ᳚ळ॒ तद᳚र्य॒मादि᳚तिः शिश्रथन्तु ॥",
          "begin": 7.729,
          "end": 14.36
        }
      ]
    },
    {
      "id": "7.93.8",
      "mandala": 7,
      "sukta": 93,
      "rik": 8,
      "padas": [
        {
          "text": "ए॒ता अ᳚ग्न आशुषा॒णास᳚ इ॒ष्टीर्यु॒वोः सचा॒भ्य᳚श्याम॒ वाजा᳚न् ।",
          "begin": 0.0,
          "end": 8.434
        },
        {
          "text": "मेन्द्रो᳚ नो॒ विष्णु᳚र्म॒रुत॒ः परि᳚ ख्यन्यू॒यं पा᳚त स्व॒स्तिभि॒ः सदा᳚ नः ॥",
          "begin": 8.434,
          "end": 20.12
        }
      ]
    }
  ]
}