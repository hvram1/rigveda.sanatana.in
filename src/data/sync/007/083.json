{
  "mandala": 7,
  "sukta": 83,
  "verses": [
    {
      "id": "7.83.1",
      "mandala": 7,
      "sukta": 83,
      "rik": 1,
      "padas": [
        {
          "text": "यु॒वां न᳚रा॒ पश्य᳚मानास॒ आप्यं᳚ प्रा॒चा ग॒व्यन्त᳚ः पृथु॒पर्श᳚वो ययुः ।",
          "begin": 0.0,
          "end": 12.628
        },
        {
          "text": "दासा᳚ च वृ॒त्रा ह॒तमार्या᳚णि च सु॒दास᳚मिन्द्रावरु॒णाव᳚सावतम् ॥",
          "begin": 12.628,
          "end": 20.08
        }
      ]
    },
    {
      "id": "7.83.2",
      "mandala": 7,
      "sukta": 83,
      "rik": 2,
      "padas": [
        {
          "text": "यत्रा॒ नरः᳚ स॒मय᳚न्ते कृ॒तध्व᳚जो॒ यस्मि᳚न्ना॒जा भव᳚ति॒ किं च॒न प्रि॒यम् ।",
          "begin": 0.0,
          "end": 8.073
        },
        {
          "text": "यत्रा॒ भय᳚न्ते॒ भुव᳚ना स्व॒र्दृश॒स्तत्रा᳚ न इन्द्रावरु॒णाधि᳚ वोचतम् ॥",
          "begin": 8.073,
          "end": 15.2
        }
      ]
    },
    {
      "id": "7.83.3",
      "mandala": 7,
      "sukta": 83,
      "rik": 3,
      "padas": [
        {
          "text": "सं भूम्या॒ अन्ता᳚ ध्वसि॒रा अ᳚दृक्ष॒तेन्द्रा᳚वरुणा दि॒वि घोष॒ आरु᳚हत् ।",
          "begin": 0.0,
          "end": 7.663
        },
        {
          "text": "अस्थु॒र्जना᳚ना॒मुप॒ मामरा᳚तयो॒॑र्वागव᳚सा हवनश्रु॒ता ग᳚तम् ॥",
          "begin": 7.663,
          "end": 16.6
        }
      ]
    },
    {
      "id": "7.83.4",
      "mandala": 7,
      "sukta": 83,
      "rik": 4,
      "padas": [
        {
          "text": "इन्द्रा᳚वरुणा व॒धना᳚भिरप्र॒ति भे॒दं व॒न्वन्ता॒ प्र सु॒दास᳚मावतम् ।",
          "begin": 0.0,
          "end": 9.888
        },
        {
          "text": "ब्रह्मा᳚ण्येषां शृणुतं॒ हवी᳚मनि स॒त्या तृत्सू᳚नामभवत्पु॒रोहि᳚तिः ॥",
          "begin": 9.888,
          "end": 16.12
        }
      ]
    },
    {
      "id": "7.83.5",
      "mandala": 7,
      "sukta": 83,
      "rik": 5,
      "padas": [
        {
          "text": "इन्द्रा᳚वरुणाव॒भ्या त᳚पन्ति मा॒घान्य॒र्यो व॒नुषा॒मरा᳚तयः ।",
          "begin": 0.0,
          "end": 7.846
        },
        {
          "text": "यु॒वं हि वस्व᳚ उ॒भय᳚स्य॒ राज॒थो॑ध᳚ स्मा नो॑वतं॒ पार्ये᳚ दि॒वि ॥",
          "begin": 7.846,
          "end": 14.0
        }
      ]
    },
    {
      "id": "7.83.6",
      "mandala": 7,
      "sukta": 83,
      "rik": 6,
      "padas": [
        {
          "text": "यु॒वां ह᳚वन्त उ॒भया᳚स आ॒जिष्विन्द्रं᳚ च॒ वस्वो॒ वरु᳚णं च सा॒तये᳚ ।",
          "begin": 0.0,
          "end": 6.898
        },
        {
          "text": "यत्र॒ राज᳚भिर्द॒शभि॒र्निबा᳚धितं॒ प्र सु॒दास॒माव᳚तं॒ तृत्सु᳚भिः स॒ह ॥",
          "begin": 6.898,
          "end": 14.16
        }
      ]
    },
    {
      "id": "7.83.7",
      "mandala": 7,
      "sukta": 83,
      "rik": 7,
      "padas": [
        {
          "text": "दश॒ राजा᳚न॒ः समि᳚ता॒ अय᳚ज्यवः सु॒दास᳚मिन्द्रावरुणा॒ न यु᳚युधुः ।",
          "begin": 0.0,
          "end": 7.765
        },
        {
          "text": "स॒त्या नृ॒णाम᳚द्म॒सदा॒मुप᳚स्तुतिर्दे॒वा ए᳚षामभवन्दे॒वहू᳚तिषु ॥",
          "begin": 7.765,
          "end": 15.2
        }
      ]
    },
    {
      "id": "7.83.8",
      "mandala": 7,
      "sukta": 83,
      "rik": 8,
      "padas": [
        {
          "text": "दा॒श॒रा॒ज्ञे परि᳚यत्ताय वि॒श्वतः᳚ सु॒दास᳚ इन्द्रावरुणावशिक्षतम् ।",
          "begin": 0.0,
          "end": 6.861
        },
        {
          "text": "श्वि॒त्यञ्चो॒ यत्र॒ नम᳚सा कप॒र्दिनो᳚ धि॒या धीव᳚न्तो॒ अस᳚पन्त॒ तृत्स᳚वः ॥",
          "begin": 6.861,
          "end": 15.04
        }
      ]
    },
    {
      "id": "7.83.9",
      "mandala": 7,
      "sukta": 83,
      "rik": 9,
      "padas": [
        {
          "text": "वृ॒त्राण्य॒न्यः स᳚मि॒थेषु॒ जिघ्न᳚ते व्र॒तान्य॒न्यो अ॒भि र᳚क्षते॒ सदा᳚ ।",
          "begin": 0.0,
          "end": 8.294
        },
        {
          "text": "हवा᳚महे वां वृषणा सुवृ॒क्तिभि᳚र॒स्मे इ᳚न्द्रावरुणा॒ शर्म᳚ यच्छतम् ॥",
          "begin": 8.294,
          "end": 15.84
        }
      ]
    },
    {
      "id": "7.83.10",
      "mandala": 7,
      "sukta": 83,
      "rik": 10,
      "padas": [
        {
          "text": "अ॒स्मे इन्द्रो॒ वरु᳚णो मि॒त्रो अ᳚र्य॒मा द्यु॒म्नं य᳚च्छन्तु॒ महि॒ शर्म᳚ स॒प्रथः᳚ ।",
          "begin": 0.0,
          "end": 9.343
        },
        {
          "text": "अ॒व॒ध्रं ज्योति॒रदि᳚तेरृता॒वृधो᳚ दे॒वस्य॒ श्लोकं᳚ सवि॒तुर्म᳚नामहे ॥",
          "begin": 9.343,
          "end": 19.32
        }
      ]
    }
  ]
}