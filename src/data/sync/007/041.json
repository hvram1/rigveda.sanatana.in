{
  "mandala": 7,
  "sukta": 41,
  "verses": [
    {
      "id": "7.41.1",
      "mandala": 7,
      "sukta": 41,
      "rik": 1,
      "padas": [
        {
          "text": "प्रा॒तर॒ग्निं प्रा॒तरिन्द्रं᳚ हवामहे प्रा॒तर्मि॒त्रावरु᳚णा प्रा॒तर॒श्विना᳚ ।",
          "begin": 0.0,
          "end": 9.005
        },
        {
          "text": "प्रा॒तर्भगं᳚ पू॒षणं॒ ब्रह्म᳚ण॒स्पतिं᳚ प्रा॒तः सोम᳚मु॒त रु॒द्रं हु᳚वेम ॥",
          "begin": 9.005,
          "end": 22.08
        }
      ]
    },
    {
      "id": "7.41.2",
      "mandala": 7,
      "sukta": 41,
      "rik": 2,
      "padas": [
        {
          "text": "प्रा॒त॒र्जितं॒ भग᳚मु॒ग्रं हु᳚वेम व॒यं पु॒त्रमदि᳚ते॒र्यो वि᳚ध॒र्ता ।",
          "begin": 0.0,
          "end": 8.166
        },
        {
          "text": "आ॒ध्रश्चि॒द्यं मन्य᳚मानस्तु॒रश्चि॒द्राजा᳚ चि॒द्यं भगं᳚ भ॒क्षीत्याह᳚ ॥",
          "begin": 8.166,
          "end": 16.0
        }
      ]
    },
    {
      "id": "7.41.3",
      "mandala": 7,
      "sukta": 41,
      "rik": 3,
      "padas": [
        {
          "text": "भग॒ प्रणे᳚त॒र्भग॒ सत्य᳚राधो॒ भगे॒मां धिय॒मुद᳚वा॒ दद᳚न्नः ।",
          "begin": 0.0,
          "end": 7.658
        },
        {
          "text": "भग॒ प्र णो᳚ जनय॒ गोभि॒रश्वै॒र्भग॒ प्र नृभि᳚र्नृ॒वन्त᳚ः स्याम ॥",
          "begin": 7.658,
          "end": 16.2
        }
      ]
    },
    {
      "id": "7.41.4",
      "mandala": 7,
      "sukta": 41,
      "rik": 4,
      "padas": [
        {
          "text": "उ॒तेदानीं॒ भग᳚वन्तः स्यामो॒त प्र᳚पि॒त्व उ॒त मध्ये॒ अह्ना᳚म् ।",
          "begin": 0.0,
          "end": 8.494
        },
        {
          "text": "उ॒तोदि᳚ता मघव॒न्त्सूर्य᳚स्य व॒यं दे॒वानां᳚ सुम॒तौ स्या᳚म ॥",
          "begin": 8.494,
          "end": 16.8
        }
      ]
    },
    {
      "id": "7.41.5",
      "mandala": 7,
      "sukta": 41,
      "rik": 5,
      "padas": [
        {
          "text": "भग᳚ ए॒व भग᳚वाँ अस्तु देवा॒स्तेन᳚ व॒यं भग᳚वन्तः स्याम ।",
          "begin": 0.0,
          "end": 7.714
        },
        {
          "text": "तं त्वा᳚ भग॒ सर्व॒ इज्जो᳚हवीति॒ स नो᳚ भग पुरए॒ता भ᳚वे॒ह ॥",
          "begin": 7.714,
          "end": 15.96
        }
      ]
    },
    {
      "id": "7.41.6",
      "mandala": 7,
      "sukta": 41,
      "rik": 6,
      "padas": [
        {
          "text": "सम᳚ध्व॒रायो॒षसो᳚ नमन्त दधि॒क्रावे᳚व॒ शुच᳚ये प॒दाय᳚ ।",
          "begin": 0.0,
          "end": 7.914
        },
        {
          "text": "अ॒र्वा॒ची॒नं व᳚सु॒विदं॒ भगं᳚ नो॒ रथ᳚मि॒वाश्वा᳚ वा॒जिन॒ आ व᳚हन्तु ॥",
          "begin": 7.914,
          "end": 15.96
        }
      ]
    },
    {
      "id": "7.41.7",
      "mandala": 7,
      "sukta": 41,
      "rik": 7,
      "padas": [
        {
          "text": "अश्वा᳚वती॒र्गोम᳚तीर्न उ॒षासो᳚ वी॒रव᳚ती॒ः सद᳚मुच्छन्तु भ॒द्राः ।",
          "begin": 0.0,
          "end": 10.879
        },
        {
          "text": "घृ॒तं दुहा᳚ना वि॒श्वत॒ः प्रपी᳚ता यू॒यं पा᳚त स्व॒स्तिभि॒ः सदा᳚ नः ॥",
          "begin": 10.879,
          "end": 25.36
        }
      ]
    }
  ]
}