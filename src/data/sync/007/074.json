{
  "mandala": 7,
  "sukta": 74,
  "verses": [
    {
      "id": "7.74.1",
      "mandala": 7,
      "sukta": 74,
      "rik": 1,
      "padas": [
        {
          "text": "इ॒मा उ᳚ वां॒ दिवि᳚ष्टय उ॒स्रा ह᳚वन्ते अश्विना ।",
          "begin": 0.0,
          "end": 6.28
        },
        {
          "text": "अ॒यं वा᳚म॒ह्वे॑व᳚से शचीवसू॒ विशं᳚विशं॒ हि गच्छ᳚थः ॥",
          "begin": 6.28,
          "end": 16.84
        }
      ]
    },
    {
      "id": "7.74.2",
      "mandala": 7,
      "sukta": 74,
      "rik": 2,
      "padas": [
        {
          "text": "यु॒वं चि॒त्रं द᳚दथु॒र्भोज᳚नं नरा॒ चोदे᳚थां सू॒नृता᳚वते ।",
          "begin": 0.0,
          "end": 7.777
        },
        {
          "text": "अ॒र्वाग्रथं॒ सम᳚नसा॒ नि य᳚च्छतं॒ पिब᳚तं सो॒म्यं मधु᳚ ॥",
          "begin": 7.777,
          "end": 12.48
        }
      ]
    },
    {
      "id": "7.74.3",
      "mandala": 7,
      "sukta": 74,
      "rik": 3,
      "padas": [
        {
          "text": "आ या᳚त॒मुप᳚ भूषतं॒ मध्व᳚ः पिबतमश्विना ।",
          "begin": 0.0,
          "end": 4.826
        },
        {
          "text": "दु॒ग्धं पयो᳚ वृषणा जेन्यावसू॒ मा नो᳚ मर्धिष्ट॒मा ग᳚तम् ॥",
          "begin": 4.826,
          "end": 11.6
        }
      ]
    },
    {
      "id": "7.74.4",
      "mandala": 7,
      "sukta": 74,
      "rik": 4,
      "padas": [
        {
          "text": "अश्वा᳚सो॒ ये वा॒मुप᳚ दा॒शुषो᳚ गृ॒हं यु॒वां दीय᳚न्ति॒ बिभ्र᳚तः ।",
          "begin": 0.0,
          "end": 8.064
        },
        {
          "text": "म॒क्षू॒युभि᳚र्नरा॒ हये᳚भिरश्वि॒ना दे᳚वा यातमस्म॒यू ॥",
          "begin": 8.064,
          "end": 14.08
        }
      ]
    },
    {
      "id": "7.74.5",
      "mandala": 7,
      "sukta": 74,
      "rik": 5,
      "padas": [
        {
          "text": "अधा᳚ ह॒ यन्तो᳚ अ॒श्विना॒ पृक्ष᳚ः सचन्त सू॒रयः᳚ ।",
          "begin": 0.0,
          "end": 6.506
        },
        {
          "text": "ता यं᳚सतो म॒घव᳚द्भ्यो ध्रु॒वं यश᳚श्छ॒र्दिर॒स्मभ्यं॒ नास᳚त्या ॥",
          "begin": 6.506,
          "end": 13.16
        }
      ]
    },
    {
      "id": "7.74.6",
      "mandala": 7,
      "sukta": 74,
      "rik": 6,
      "padas": [
        {
          "text": "प्र ये य॒युर᳚वृ॒कासो॒ रथा᳚ इव नृपा॒तारो॒ जना᳚नाम् ।",
          "begin": 0.0,
          "end": 6.778
        },
        {
          "text": "उ॒त स्वेन॒ शव᳚सा शूशुवु॒र्नर᳚ उ॒त क्षि᳚यन्ति सुक्षि॒तिम् ॥",
          "begin": 6.778,
          "end": 14.96
        }
      ]
    }
  ]
}