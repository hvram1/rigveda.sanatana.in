{
  "mandala": 7,
  "sukta": 4,
  "verses": [
    {
      "id": "7.4.1",
      "mandala": 7,
      "sukta": 4,
      "rik": 1,
      "padas": [
        {
          "text": "प्र वः᳚ शु॒क्राय᳚ भा॒नवे᳚ भरध्वं ह॒व्यं म॒तिं चा॒ग्नये॒ सुपू᳚तम् ।",
          "begin": 0.0,
          "end": 11.958
        },
        {
          "text": "यो दैव्या᳚नि॒ मानु᳚षा ज॒नूंष्य॒न्तर्विश्वा᳚नि वि॒द्मना॒ जिगा᳚ति ॥",
          "begin": 11.958,
          "end": 21.36
        }
      ]
    },
    {
      "id": "7.4.2",
      "mandala": 7,
      "sukta": 4,
      "rik": 2,
      "padas": [
        {
          "text": "स गृत्सो᳚ अ॒ग्निस्तरु᳚णश्चिदस्तु॒ यतो॒ यवि᳚ष्ठो॒ अज᳚निष्ट मा॒तुः ।",
          "begin": 0.0,
          "end": 8.638
        },
        {
          "text": "सं यो वना᳚ यु॒वते॒ शुचि᳚द॒न्भूरि᳚ चि॒दन्ना॒ समिद᳚त्ति स॒द्यः ॥",
          "begin": 8.638,
          "end": 15.56
        }
      ]
    },
    {
      "id": "7.4.3",
      "mandala": 7,
      "sukta": 4,
      "rik": 3,
      "padas": [
        {
          "text": "अ॒स्य दे॒वस्य᳚ सं॒सद्यनी᳚के॒ यं मर्ता᳚सः श्ये॒तं ज᳚गृ॒भ्रे ।",
          "begin": 0.0,
          "end": 8.644
        },
        {
          "text": "नि यो गृभं॒ पौरु᳚षेयीमु॒वोच᳚ दु॒रोक᳚म॒ग्निरा॒यवे᳚ शुशोच ॥",
          "begin": 8.644,
          "end": 15.56
        }
      ]
    },
    {
      "id": "7.4.4",
      "mandala": 7,
      "sukta": 4,
      "rik": 4,
      "padas": [
        {
          "text": "अ॒यं क॒विरक᳚विषु॒ प्रचे᳚ता॒ मर्ते᳚ष्व॒ग्निर॒मृतो॒ नि धा᳚यि ।",
          "begin": 0.0,
          "end": 8.413
        },
        {
          "text": "स मा नो॒ अत्र᳚ जुहुरः सहस्व॒ः सदा॒ त्वे सु॒मन᳚सः स्याम ॥",
          "begin": 8.413,
          "end": 15.12
        }
      ]
    },
    {
      "id": "7.4.5",
      "mandala": 7,
      "sukta": 4,
      "rik": 5,
      "padas": [
        {
          "text": "आ यो योनिं᳚ दे॒वकृ᳚तं स॒साद॒ क्रत्वा॒ ह्य१॒᳚ग्निर॒मृताँ॒ अता᳚रीत् ।",
          "begin": 0.0,
          "end": 10.243
        },
        {
          "text": "तमोष᳚धीश्च व॒निन᳚श्च॒ गर्भं॒ भूमि᳚श्च वि॒श्वधा᳚यसं बिभर्ति ॥",
          "begin": 10.243,
          "end": 17.28
        }
      ]
    },
    {
      "id": "7.4.6",
      "mandala": 7,
      "sukta": 4,
      "rik": 6,
      "padas": [
        {
          "text": "ईशे॒ ह्य१॒᳚ग्निर॒मृत᳚स्य॒ भूरे॒रीशे᳚ रा॒यः सु॒वीर्य᳚स्य॒ दातो᳚ः ।",
          "begin": 0.0,
          "end": 6.476
        },
        {
          "text": "मा त्वा᳚ व॒यं स᳚हसावन्न॒वीरा॒ माप्स᳚व॒ः परि᳚ षदाम॒ मादु᳚वः ॥",
          "begin": 6.476,
          "end": 16.8
        }
      ]
    },
    {
      "id": "7.4.7",
      "mandala": 7,
      "sukta": 4,
      "rik": 7,
      "padas": [
        {
          "text": "प॒रि॒षद्यं॒ ह्यर᳚णस्य॒ रेक्णो॒ नित्य᳚स्य रा॒यः पत᳚यः स्याम ।",
          "begin": 0.0,
          "end": 7.17
        },
        {
          "text": "न शेषो᳚ अग्ने अ॒न्यजा᳚तम॒स्त्यचे᳚तानस्य॒ मा प॒थो वि दु᳚क्षः ॥",
          "begin": 7.17,
          "end": 15.4
        }
      ]
    },
    {
      "id": "7.4.8",
      "mandala": 7,
      "sukta": 4,
      "rik": 8,
      "padas": [
        {
          "text": "न॒हि ग्रभा॒यार᳚णः सु॒शेवो॒॑न्योद᳚र्यो॒ मन᳚सा॒ मन्त॒वा उ᳚ ।",
          "begin": 0.0,
          "end": 7.958
        },
        {
          "text": "अधा᳚ चि॒दोक॒ः पुन॒रित्स ए॒त्या नो᳚ वा॒ज्य᳚भी॒षाळे᳚तु॒ नव्य᳚ः ॥",
          "begin": 7.958,
          "end": 16.08
        }
      ]
    },
    {
      "id": "7.4.9",
      "mandala": 7,
      "sukta": 4,
      "rik": 9,
      "padas": [
        {
          "text": "त्वम᳚ग्ने वनुष्य॒तो नि पा᳚हि॒ त्वमु᳚ नः सहसावन्नव॒द्यात् ।",
          "begin": 0.0,
          "end": 7.724
        },
        {
          "text": "सं त्वा᳚ ध्वस्म॒न्वद॒भ्ये᳚तु॒ पाथ॒ः सं र॒यिः स्पृ᳚ह॒याय्य᳚ः सह॒स्री ॥",
          "begin": 7.724,
          "end": 15.6
        }
      ]
    },
    {
      "id": "7.4.10",
      "mandala": 7,
      "sukta": 4,
      "rik": 10,
      "padas": [
        {
          "text": "ए॒ता नो᳚ अग्ने॒ सौभ᳚गा दिदी॒ह्यपि॒ क्रतुं᳚ सु॒चेत᳚सं वतेम ।",
          "begin": 0.0,
          "end": 7.135
        },
        {
          "text": "विश्वा᳚ स्तो॒तृभ्यो᳚ गृण॒ते च᳚ सन्तु यू॒यं पा᳚त स्व॒स्तिभि॒ः सदा᳚ नः ॥",
          "begin": 7.135,
          "end": 22.44
        }
      ]
    }
  ]
}