{
  "mandala": 7,
  "sukta": 36,
  "verses": [
    {
      "id": "7.36.1",
      "mandala": 7,
      "sukta": 36,
      "rik": 1,
      "padas": [
        {
          "text": "प्र ब्रह्मै᳚तु॒ सद᳚नादृ॒तस्य॒ वि र॒श्मिभि᳚ः ससृजे॒ सूर्यो॒ गाः ।",
          "begin": 0.0,
          "end": 7.99
        },
        {
          "text": "वि सानु᳚ना पृथि॒वी स᳚स्र उ॒र्वी पृ॒थु प्रती᳚क॒मध्येधे᳚ अ॒ग्निः ॥",
          "begin": 7.99,
          "end": 15.16
        }
      ]
    },
    {
      "id": "7.36.2",
      "mandala": 7,
      "sukta": 36,
      "rik": 2,
      "padas": [
        {
          "text": "इ॒मां वां᳚ मित्रावरुणा सुवृ॒क्तिमिषं॒ न कृ᳚ण्वे असुरा॒ नवी᳚यः ।",
          "begin": 0.0,
          "end": 8.983
        },
        {
          "text": "इ॒नो वा᳚म॒न्यः प᳚द॒वीरद᳚ब्धो॒ जनं᳚ च मि॒त्रो य᳚तति ब्रुवा॒णः ॥",
          "begin": 8.983,
          "end": 16.24
        }
      ]
    },
    {
      "id": "7.36.3",
      "mandala": 7,
      "sukta": 36,
      "rik": 3,
      "padas": [
        {
          "text": "आ वात᳚स्य॒ ध्रज᳚तो रन्त इ॒त्या अपी᳚पयन्त धे॒नवो॒ न सूदा᳚ः ।",
          "begin": 0.0,
          "end": 9.063
        },
        {
          "text": "म॒हो दि॒वः सद᳚ने॒ जाय᳚मा॒नो॑चि᳚क्रदद्वृष॒भः सस्मि॒न्नूध᳚न् ॥",
          "begin": 9.063,
          "end": 15.36
        }
      ]
    },
    {
      "id": "7.36.4",
      "mandala": 7,
      "sukta": 36,
      "rik": 4,
      "padas": [
        {
          "text": "गि॒रा य ए॒ता यु॒नज॒द्धरी᳚ त॒ इन्द्र᳚ प्रि॒या सु॒रथा᳚ शूर धा॒यू ।",
          "begin": 0.0,
          "end": 6.343
        },
        {
          "text": "प्र यो म॒न्युं रिरि᳚क्षतो मि॒नात्या सु॒क्रतु᳚मर्य॒मणं᳚ ववृत्याम् ॥",
          "begin": 6.343,
          "end": 14.96
        }
      ]
    },
    {
      "id": "7.36.5",
      "mandala": 7,
      "sukta": 36,
      "rik": 5,
      "padas": [
        {
          "text": "यज᳚न्ते अस्य स॒ख्यं वय᳚श्च नम॒स्विन॒ः स्व ऋ॒तस्य॒ धाम᳚न् ।",
          "begin": 0.0,
          "end": 7.971
        },
        {
          "text": "वि पृक्षो᳚ बाबधे॒ नृभि॒ः स्तवा᳚न इ॒दं नमो᳚ रु॒द्राय॒ प्रेष्ठ᳚म् ॥",
          "begin": 7.971,
          "end": 15.76
        }
      ]
    },
    {
      "id": "7.36.6",
      "mandala": 7,
      "sukta": 36,
      "rik": 6,
      "padas": [
        {
          "text": "आ यत्सा॒कं य॒शसो᳚ वावशा॒नाः सर᳚स्वती स॒प्तथी॒ सिन्धु᳚माता ।",
          "begin": 0.0,
          "end": 8.683
        },
        {
          "text": "याः सु॒ष्वय᳚न्त सु॒दुघा᳚ः सुधा॒रा अ॒भि स्वेन॒ पय᳚सा॒ पीप्या᳚नाः ॥",
          "begin": 8.683,
          "end": 17.44
        }
      ]
    },
    {
      "id": "7.36.7",
      "mandala": 7,
      "sukta": 36,
      "rik": 7,
      "padas": [
        {
          "text": "उ॒त त्ये नो᳚ म॒रुतो᳚ मन्दसा॒ना धियं᳚ तो॒कं च᳚ वा॒जिनो᳚॑वन्तु ।",
          "begin": 0.0,
          "end": 9.224
        },
        {
          "text": "मा न॒ः परि᳚ ख्य॒दक्ष᳚रा॒ चर॒न्त्यवी᳚वृध॒न्युज्यं॒ ते र॒यिं नः᳚ ॥",
          "begin": 9.224,
          "end": 16.0
        }
      ]
    },
    {
      "id": "7.36.8",
      "mandala": 7,
      "sukta": 36,
      "rik": 8,
      "padas": [
        {
          "text": "प्र वो᳚ म॒हीम॒रम᳚तिं कृणुध्वं॒ प्र पू॒षणं᳚ विद॒थ्यं१॒᳚ न वी॒रम् ।",
          "begin": 0.0,
          "end": 9.071
        },
        {
          "text": "भगं᳚ धि॒यो᳚॑वि॒तारं᳚ नो अ॒स्याः सा॒तौ वाजं᳚ राति॒षाचं॒ पुरं᳚धिम् ॥",
          "begin": 9.071,
          "end": 18.44
        }
      ]
    },
    {
      "id": "7.36.9",
      "mandala": 7,
      "sukta": 36,
      "rik": 9,
      "padas": [
        {
          "text": "अच्छा॒यं वो᳚ मरुत॒ः श्लोक᳚ ए॒त्वच्छा॒ विष्णुं᳚ निषिक्त॒पामवो᳚भिः ।",
          "begin": 0.0,
          "end": 7.32
        },
        {
          "text": "उ॒त प्र॒जायै᳚ गृण॒ते वयो᳚ धुर्यू॒यं पा᳚त स्व॒स्तिभि॒ः सदा᳚ नः ॥",
          "begin": 7.32,
          "end": 18.88
        }
      ]
    }
  ]
}