{
  "mandala": 7,
  "sukta": 67,
  "verses": [
    {
      "id": "7.67.1",
      "mandala": 7,
      "sukta": 67,
      "rik": 1,
      "padas": [
        {
          "text": "प्रति᳚ वां॒ रथं᳚ नृपती ज॒रध्यै᳚ ह॒विष्म᳚ता॒ मन᳚सा य॒ज्ञिये᳚न ।",
          "begin": 0.0,
          "end": 9.303
        },
        {
          "text": "यो वां᳚ दू॒तो न धि᳚ष्ण्या॒वजी᳚ग॒रच्छा᳚ सू॒नुर्न पि॒तरा᳚ विवक्मि ॥",
          "begin": 9.303,
          "end": 17.52
        }
      ]
    },
    {
      "id": "7.67.2",
      "mandala": 7,
      "sukta": 67,
      "rik": 2,
      "padas": [
        {
          "text": "अशो᳚च्य॒ग्निः स᳚मिधा॒नो अ॒स्मे उपो᳚ अदृश्र॒न्तम᳚सश्चि॒दन्ता᳚ः ।",
          "begin": 0.0,
          "end": 9.238
        },
        {
          "text": "अचे᳚ति के॒तुरु॒षसः᳚ पु॒रस्ता᳚च्छ्रि॒ये दि॒वो दु᳚हि॒तुर्जाय᳚मानः ॥",
          "begin": 9.238,
          "end": 16.24
        }
      ]
    },
    {
      "id": "7.67.3",
      "mandala": 7,
      "sukta": 67,
      "rik": 3,
      "padas": [
        {
          "text": "अ॒भि वां᳚ नू॒नम᳚श्विना॒ सुहो᳚ता॒ स्तोमै᳚ः सिषक्ति नासत्या विव॒क्वान् ।",
          "begin": 0.0,
          "end": 10.057
        },
        {
          "text": "पू॒र्वीभि᳚र्यातं प॒थ्या᳚भिर॒र्वाक्स्व॒र्विदा॒ वसु᳚मता॒ रथे᳚न ॥",
          "begin": 10.057,
          "end": 17.0
        }
      ]
    },
    {
      "id": "7.67.4",
      "mandala": 7,
      "sukta": 67,
      "rik": 4,
      "padas": [
        {
          "text": "अ॒वोर्वां᳚ नू॒नम᳚श्विना यु॒वाकु᳚र्हु॒वे यद्वां᳚ सु॒ते मा᳚ध्वी वसू॒युः ।",
          "begin": 0.0,
          "end": 9.801
        },
        {
          "text": "आ वां᳚ वहन्तु॒ स्थवि᳚रासो॒ अश्वा॒ः पिबा᳚थो अ॒स्मे सुषु᳚ता॒ मधू᳚नि ॥",
          "begin": 9.801,
          "end": 18.2
        }
      ]
    },
    {
      "id": "7.67.5",
      "mandala": 7,
      "sukta": 67,
      "rik": 5,
      "padas": [
        {
          "text": "प्राची᳚मु देवाश्विना॒ धियं॒ मे॑मृ᳚ध्रां सा॒तये᳚ कृतं वसू॒युम् ।",
          "begin": 0.0,
          "end": 8.292
        },
        {
          "text": "विश्वा᳚ अविष्टं॒ वाज॒ आ पुरं᳚धी॒स्ता नः᳚ शक्तं शचीपती॒ शची᳚भिः ॥",
          "begin": 8.292,
          "end": 16.16
        }
      ]
    },
    {
      "id": "7.67.6",
      "mandala": 7,
      "sukta": 67,
      "rik": 6,
      "padas": [
        {
          "text": "अ॒वि॒ष्टं धी॒ष्व᳚श्विना न आ॒सु प्र॒जाव॒द्रेतो॒ अह्र᳚यं नो अस्तु ।",
          "begin": 0.0,
          "end": 6.486
        },
        {
          "text": "आ वां᳚ तो॒के तन᳚ये॒ तूतु᳚जानाः सु॒रत्ना᳚सो दे॒ववी᳚तिं गमेम ॥",
          "begin": 6.486,
          "end": 16.04
        }
      ]
    },
    {
      "id": "7.67.7",
      "mandala": 7,
      "sukta": 67,
      "rik": 7,
      "padas": [
        {
          "text": "ए॒ष स्य वां᳚ पूर्व॒गत्वे᳚व॒ सख्ये᳚ नि॒धिर्हि॒तो मा᳚ध्वी रा॒तो अ॒स्मे ।",
          "begin": 0.0,
          "end": 10.611
        },
        {
          "text": "अहे᳚ळता॒ मन॒सा या᳚तम॒र्वाग॒श्नन्ता᳚ ह॒व्यं मानु᳚षीषु वि॒क्षु ॥",
          "begin": 10.611,
          "end": 17.84
        }
      ]
    },
    {
      "id": "7.67.8",
      "mandala": 7,
      "sukta": 67,
      "rik": 8,
      "padas": [
        {
          "text": "एक᳚स्मि॒न्योगे᳚ भुरणा समा॒ने परि᳚ वां स॒प्त स्र॒वतो॒ रथो᳚ गात् ।",
          "begin": 0.0,
          "end": 9.922
        },
        {
          "text": "न वा᳚यन्ति सु॒भ्वो᳚ दे॒वयु᳚क्ता॒ ये वां᳚ धू॒र्षु त॒रण᳚यो॒ वह᳚न्ति ॥",
          "begin": 9.922,
          "end": 16.76
        }
      ]
    },
    {
      "id": "7.67.9",
      "mandala": 7,
      "sukta": 67,
      "rik": 9,
      "padas": [
        {
          "text": "अ॒स॒श्चता᳚ म॒घव᳚द्भ्यो॒ हि भू॒तं ये रा॒या म᳚घ॒देयं᳚ जु॒नन्ति᳚ ।",
          "begin": 0.0,
          "end": 7.479
        },
        {
          "text": "प्र ये बन्धुं᳚ सू॒नृता᳚भिस्ति॒रन्ते॒ गव्या᳚ पृ॒ञ्चन्तो॒ अश्व्या᳚ म॒घानि᳚ ॥",
          "begin": 7.479,
          "end": 16.08
        }
      ]
    },
    {
      "id": "7.67.10",
      "mandala": 7,
      "sukta": 67,
      "rik": 10,
      "padas": [
        {
          "text": "नू मे॒ हव॒मा शृ᳚णुतं युवाना यासि॒ष्टं व॒र्तिर᳚श्विना॒विरा᳚वत् ।",
          "begin": 0.0,
          "end": 7.682
        },
        {
          "text": "ध॒त्तं रत्ना᳚नि॒ जर᳚तं च सू॒रीन्यू॒यं पा᳚त स्व॒स्तिभि॒ः सदा᳚ नः ॥",
          "begin": 7.682,
          "end": 16.84
        }
      ]
    }
  ]
}