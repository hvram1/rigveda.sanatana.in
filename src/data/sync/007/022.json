{
  "mandala": 7,
  "sukta": 22,
  "verses": [
    {
      "id": "7.22.1",
      "mandala": 7,
      "sukta": 22,
      "rik": 1,
      "padas": [
        {
          "text": "पिबा॒ सोम᳚मिन्द्र॒ मन्द᳚तु त्वा॒ यं ते᳚ सु॒षाव᳚ हर्य॒श्वाद्रि᳚ः ।",
          "begin": 0.0,
          "end": 10.699
        },
        {
          "text": "सो॒तुर्बा॒हुभ्यां॒ सुय᳚तो॒ नार्वा᳚ ॥",
          "begin": 10.699,
          "end": 15.72
        }
      ]
    },
    {
      "id": "7.22.2",
      "mandala": 7,
      "sukta": 22,
      "rik": 2,
      "padas": [
        {
          "text": "यस्ते॒ मदो॒ युज्य॒श्चारु॒रस्ति॒ येन᳚ वृ॒त्राणि᳚ हर्यश्व॒ हंसि᳚ ।",
          "begin": 0.0,
          "end": 7.118
        },
        {
          "text": "स त्वामि᳚न्द्र प्रभूवसो ममत्तु ॥",
          "begin": 7.118,
          "end": 11.28
        }
      ]
    },
    {
      "id": "7.22.3",
      "mandala": 7,
      "sukta": 22,
      "rik": 3,
      "padas": [
        {
          "text": "बोधा॒ सु मे᳚ मघव॒न्वाच॒मेमां यां ते॒ वसि᳚ष्ठो॒ अर्च᳚ति॒ प्रश᳚स्तिम् ।",
          "begin": 0.0,
          "end": 9.009
        },
        {
          "text": "इ॒मा ब्रह्म᳚ सध॒मादे᳚ जुषस्व ॥",
          "begin": 9.009,
          "end": 13.24
        }
      ]
    },
    {
      "id": "7.22.4",
      "mandala": 7,
      "sukta": 22,
      "rik": 4,
      "padas": [
        {
          "text": "श्रु॒धी हवं᳚ विपिपा॒नस्याद्रे॒र्बोधा॒ विप्र॒स्यार्च᳚तो मनी॒षाम् ।",
          "begin": 0.0,
          "end": 8.477
        },
        {
          "text": "कृ॒ष्वा दुवां॒स्यन्त᳚मा॒ सचे॒मा ॥",
          "begin": 8.477,
          "end": 12.64
        }
      ]
    },
    {
      "id": "7.22.5",
      "mandala": 7,
      "sukta": 22,
      "rik": 5,
      "padas": [
        {
          "text": "न ते॒ गिरो॒ अपि᳚ मृष्ये तु॒रस्य॒ न सु᳚ष्टु॒तिम᳚सु॒र्य᳚स्य वि॒द्वान् ।",
          "begin": 0.0,
          "end": 7.312
        },
        {
          "text": "सदा᳚ ते॒ नाम᳚ स्वयशो विवक्मि ॥",
          "begin": 7.312,
          "end": 11.24
        }
      ]
    },
    {
      "id": "7.22.6",
      "mandala": 7,
      "sukta": 22,
      "rik": 6,
      "padas": [
        {
          "text": "भूरि॒ हि ते॒ सव᳚ना॒ मानु᳚षेषु॒ भूरि᳚ मनी॒षी ह᳚वते॒ त्वामित् ।",
          "begin": 0.0,
          "end": 7.553
        },
        {
          "text": "मारे अ॒स्मन्म᳚घव॒ञ्ज्योक्क᳚ः ॥",
          "begin": 7.553,
          "end": 11.52
        }
      ]
    },
    {
      "id": "7.22.7",
      "mandala": 7,
      "sukta": 22,
      "rik": 7,
      "padas": [
        {
          "text": "तुभ्येदि॒मा सव᳚ना शूर॒ विश्वा॒ तुभ्यं॒ ब्रह्मा᳚णि॒ वर्ध᳚ना कृणोमि ।",
          "begin": 0.0,
          "end": 7.669
        },
        {
          "text": "त्वं नृभि॒र्हव्यो᳚ वि॒श्वधा᳚सि ॥",
          "begin": 7.669,
          "end": 12.04
        }
      ]
    },
    {
      "id": "7.22.8",
      "mandala": 7,
      "sukta": 22,
      "rik": 8,
      "padas": [
        {
          "text": "नू चि॒न्नु ते॒ मन्य᳚मानस्य द॒स्मोद᳚श्नुवन्ति महि॒मान᳚मुग्र ।",
          "begin": 0.0,
          "end": 7.176
        },
        {
          "text": "न वी॒र्य᳚मिन्द्र ते॒ न राधः᳚ ॥",
          "begin": 7.176,
          "end": 10.56
        }
      ]
    },
    {
      "id": "7.22.9",
      "mandala": 7,
      "sukta": 22,
      "rik": 9,
      "padas": [
        {
          "text": "ये च॒ पूर्व॒ ऋष᳚यो॒ ये च॒ नूत्ना॒ इन्द्र॒ ब्रह्मा᳚णि ज॒नय᳚न्त॒ विप्रा᳚ः ।",
          "begin": 0.0,
          "end": 10.098
        },
        {
          "text": "अ॒स्मे ते᳚ सन्तु स॒ख्या शि॒वानि᳚ यू॒यं पा᳚त स्व॒स्तिभि॒ः सदा᳚ नः ॥",
          "begin": 10.098,
          "end": 20.0
        }
      ]
    }
  ]
}