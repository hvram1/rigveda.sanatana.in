{
  "mandala": 7,
  "sukta": 30,
  "verses": [
    {
      "id": "7.30.1",
      "mandala": 7,
      "sukta": 30,
      "rik": 1,
      "padas": [
        {
          "text": "आ नो᳚ देव॒ शव᳚सा याहि शुष्मि॒न्भवा᳚ वृ॒ध इ᳚न्द्र रा॒यो अ॒स्य ।",
          "begin": 0.0,
          "end": 8.486
        },
        {
          "text": "म॒हे नृ॒म्णाय᳚ नृपते सुवज्र॒ महि᳚ क्ष॒त्राय॒ पौंस्या᳚य शूर ॥",
          "begin": 8.486,
          "end": 19.24
        }
      ]
    },
    {
      "id": "7.30.2",
      "mandala": 7,
      "sukta": 30,
      "rik": 2,
      "padas": [
        {
          "text": "हव᳚न्त उ त्वा॒ हव्यं॒ विवा᳚चि त॒नूषु॒ शूरा॒ः सूर्य᳚स्य सा॒तौ ।",
          "begin": 0.0,
          "end": 7.793
        },
        {
          "text": "त्वं विश्वे᳚षु॒ सेन्यो॒ जने᳚षु॒ त्वं वृ॒त्राणि᳚ रन्धया सु॒हन्तु᳚ ॥",
          "begin": 7.793,
          "end": 15.28
        }
      ]
    },
    {
      "id": "7.30.3",
      "mandala": 7,
      "sukta": 30,
      "rik": 3,
      "padas": [
        {
          "text": "अहा॒ यदि᳚न्द्र सु॒दिना᳚ व्यु॒च्छान्दधो॒ यत्के॒तुमु᳚प॒मं स॒मत्सु᳚ ।",
          "begin": 0.0,
          "end": 7.459
        },
        {
          "text": "न्य१॒᳚ग्निः सी᳚द॒दसु᳚रो॒ न होता᳚ हुवा॒नो अत्र᳚ सु॒भगा᳚य दे॒वान् ॥",
          "begin": 7.459,
          "end": 16.72
        }
      ]
    },
    {
      "id": "7.30.4",
      "mandala": 7,
      "sukta": 30,
      "rik": 4,
      "padas": [
        {
          "text": "व॒यं ते त᳚ इन्द्र॒ ये च᳚ देव॒ स्तव᳚न्त शूर॒ दद᳚तो म॒घानि᳚ ।",
          "begin": 0.0,
          "end": 7.649
        },
        {
          "text": "यच्छा᳚ सू॒रिभ्य᳚ उप॒मं वरू᳚थं स्वा॒भुवो᳚ जर॒णाम᳚श्नवन्त ॥",
          "begin": 7.649,
          "end": 15.2
        }
      ]
    },
    {
      "id": "7.30.5",
      "mandala": 7,
      "sukta": 30,
      "rik": 5,
      "padas": [
        {
          "text": "वो॒चेमेदिन्द्रं᳚ म॒घवा᳚नमेनं म॒हो रा॒यो राध᳚सो॒ यद्दद᳚न्नः ।",
          "begin": 0.0,
          "end": 13.353
        },
        {
          "text": "यो अर्च᳚तो॒ ब्रह्म᳚कृति॒मवि᳚ष्ठो यू॒यं पा᳚त स्व॒स्तिभि॒ः सदा᳚ नः ॥",
          "begin": 13.353,
          "end": 20.4
        }
      ]
    }
  ]
}