{
  "mandala": 7,
  "sukta": 100,
  "verses": [
    {
      "id": "7.100.1",
      "mandala": 7,
      "sukta": 100,
      "rik": 1,
      "padas": [
        {
          "text": "नू मर्तो᳚ दयते सनि॒ष्यन्यो विष्ण᳚व उरुगा॒याय॒ दाश᳚त् ।",
          "begin": 0.0,
          "end": 7.078
        },
        {
          "text": "प्र यः स॒त्राचा॒ मन᳚सा॒ यजा᳚त ए॒ताव᳚न्तं॒ नर्य᳚मा॒विवा᳚सात् ॥",
          "begin": 7.078,
          "end": 18.64
        }
      ]
    },
    {
      "id": "7.100.2",
      "mandala": 7,
      "sukta": 100,
      "rik": 2,
      "padas": [
        {
          "text": "त्वं वि᳚ष्णो सुम॒तिं वि॒श्वज᳚न्या॒मप्र᳚युतामेवयावो म॒तिं दा᳚ः ।",
          "begin": 0.0,
          "end": 7.863
        },
        {
          "text": "पर्चो॒ यथा᳚ नः सुवि॒तस्य॒ भूरे॒रश्वा᳚वतः पुरुश्च॒न्द्रस्य᳚ रा॒यः ॥",
          "begin": 7.863,
          "end": 15.36
        }
      ]
    },
    {
      "id": "7.100.3",
      "mandala": 7,
      "sukta": 100,
      "rik": 3,
      "padas": [
        {
          "text": "त्रिर्दे॒वः पृ᳚थि॒वीमे॒ष ए॒तां वि च᳚क्रमे श॒तर्च᳚सं महि॒त्वा ।",
          "begin": 0.0,
          "end": 7.053
        },
        {
          "text": "प्र विष्णु᳚रस्तु त॒वस॒स्तवी᳚यान्त्वे॒षं ह्य᳚स्य॒ स्थवि᳚रस्य॒ नाम᳚ ॥",
          "begin": 7.053,
          "end": 14.08
        }
      ]
    },
    {
      "id": "7.100.4",
      "mandala": 7,
      "sukta": 100,
      "rik": 4,
      "padas": [
        {
          "text": "वि च᳚क्रमे पृथि॒वीमे॒ष ए॒तां क्षेत्रा᳚य॒ विष्णु॒र्मनु᳚षे दश॒स्यन् ।",
          "begin": 0.0,
          "end": 8.758
        },
        {
          "text": "ध्रु॒वासो᳚ अस्य की॒रयो॒ जना᳚स उरुक्षि॒तिं सु॒जनि᳚मा चकार ॥",
          "begin": 8.758,
          "end": 15.48
        }
      ]
    },
    {
      "id": "7.100.5",
      "mandala": 7,
      "sukta": 100,
      "rik": 5,
      "padas": [
        {
          "text": "प्र तत्ते᳚ अ॒द्य शि᳚पिविष्ट॒ नामा॒र्यः शं᳚सामि व॒युना᳚नि वि॒द्वान् ।",
          "begin": 0.0,
          "end": 8.979
        },
        {
          "text": "तं त्वा᳚ गृणामि त॒वस॒मत᳚व्या॒न्क्षय᳚न्तम॒स्य रज᳚सः परा॒के ॥",
          "begin": 8.979,
          "end": 16.04
        }
      ]
    },
    {
      "id": "7.100.6",
      "mandala": 7,
      "sukta": 100,
      "rik": 6,
      "padas": [
        {
          "text": "किमित्ते᳚ विष्णो परि॒चक्ष्यं᳚ भू॒त्प्र यद्व᳚व॒क्षे शि᳚पिवि॒ष्टो अ᳚स्मि ।",
          "begin": 0.0,
          "end": 8.283
        },
        {
          "text": "मा वर्पो᳚ अ॒स्मदप᳚ गूह ए॒तद्यद॒न्यरू᳚पः समि॒थे ब॒भूथ᳚ ॥",
          "begin": 8.283,
          "end": 15.56
        }
      ]
    },
    {
      "id": "7.100.7",
      "mandala": 7,
      "sukta": 100,
      "rik": 7,
      "padas": [
        {
          "text": "वष᳚ट् ते विष्णवा॒स आ कृ᳚णोमि॒ तन्मे᳚ जुषस्व शिपिविष्ट ह॒व्यम् ।",
          "begin": 0.0,
          "end": 7.735
        },
        {
          "text": "वर्ध᳚न्तु त्वा सुष्टु॒तयो॒ गिरो᳚ मे यू॒यं पा᳚त स्व॒स्तिभि॒ः सदा᳚ नः ॥",
          "begin": 7.735,
          "end": 16.92
        }
      ]
    }
  ]
}