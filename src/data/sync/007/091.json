{
  "mandala": 7,
  "sukta": 91,
  "verses": [
    {
      "id": "7.91.1",
      "mandala": 7,
      "sukta": 91,
      "rik": 1,
      "padas": [
        {
          "text": "कु॒विद॒ङ्ग नम᳚सा॒ ये वृ॒धासः᳚ पु॒रा दे॒वा अ᳚नव॒द्यास॒ आस᳚न् ।",
          "begin": 0.0,
          "end": 10.896
        },
        {
          "text": "ते वा॒यवे॒ मन᳚वे बाधि॒तायावा᳚सयन्नु॒षसं॒ सूर्ये᳚ण ॥",
          "begin": 10.896,
          "end": 18.08
        }
      ]
    },
    {
      "id": "7.91.2",
      "mandala": 7,
      "sukta": 91,
      "rik": 2,
      "padas": [
        {
          "text": "उ॒शन्ता᳚ दू॒ता न दभा᳚य गो॒पा मा॒सश्च᳚ पा॒थः श॒रद᳚श्च पू॒र्वीः ।",
          "begin": 0.0,
          "end": 7.979
        },
        {
          "text": "इन्द्र᳚वायू सुष्टु॒तिर्वा᳚मिया॒ना मा᳚र्डी॒कमी᳚ट्टे सुवि॒तं च॒ नव्य᳚म् ॥",
          "begin": 7.979,
          "end": 16.48
        }
      ]
    },
    {
      "id": "7.91.3",
      "mandala": 7,
      "sukta": 91,
      "rik": 3,
      "padas": [
        {
          "text": "पीवो᳚अन्नाँ रयि॒वृधः᳚ सुमे॒धाः श्वे॒तः सि᳚षक्ति नि॒युता᳚मभि॒श्रीः ।",
          "begin": 0.0,
          "end": 8.119
        },
        {
          "text": "ते वा॒यवे॒ सम᳚नसो॒ वि त᳚स्थु॒र्विश्वेन्नरः᳚ स्वप॒त्यानि᳚ चक्रुः ॥",
          "begin": 8.119,
          "end": 14.88
        }
      ]
    },
    {
      "id": "7.91.4",
      "mandala": 7,
      "sukta": 91,
      "rik": 4,
      "padas": [
        {
          "text": "याव॒त्तर᳚स्त॒न्वो॒३॒᳚ याव॒दोजो॒ याव॒न्नर॒श्चक्ष᳚सा॒ दीध्या᳚नाः ।",
          "begin": 0.0,
          "end": 9.906
        },
        {
          "text": "शुचिं॒ सोमं᳚ शुचिपा पातम॒स्मे इन्द्र᳚वायू॒ सद᳚तं ब॒र्हिरेदम् ॥",
          "begin": 9.906,
          "end": 17.0
        }
      ]
    },
    {
      "id": "7.91.5",
      "mandala": 7,
      "sukta": 91,
      "rik": 5,
      "padas": [
        {
          "text": "नि॒यु॒वा॒ना नि॒युतः᳚ स्पा॒र्हवी᳚रा॒ इन्द्र᳚वायू स॒रथं᳚ यातम॒र्वाक् ।",
          "begin": 0.0,
          "end": 8.045
        },
        {
          "text": "इ॒दं हि वां॒ प्रभृ᳚तं॒ मध्वो॒ अग्र॒मध᳚ प्रीणा॒ना वि मु᳚मुक्तम॒स्मे ॥",
          "begin": 8.045,
          "end": 14.96
        }
      ]
    },
    {
      "id": "7.91.6",
      "mandala": 7,
      "sukta": 91,
      "rik": 6,
      "padas": [
        {
          "text": "या वां᳚ श॒तं नि॒युतो॒ याः स॒हस्र॒मिन्द्र᳚वायू वि॒श्ववा᳚रा॒ः सच᳚न्ते ।",
          "begin": 0.0,
          "end": 7.943
        },
        {
          "text": "आभि᳚र्यातं सुवि॒दत्रा᳚भिर॒र्वाक्पा॒तं न᳚रा॒ प्रति᳚भृतस्य॒ मध्व᳚ः ॥",
          "begin": 7.943,
          "end": 16.76
        }
      ]
    },
    {
      "id": "7.91.7",
      "mandala": 7,
      "sukta": 91,
      "rik": 7,
      "padas": [
        {
          "text": "अर्व᳚न्तो॒ न श्रव᳚सो॒ भिक्ष᳚माणा इन्द्रवा॒यू सु᳚ष्टु॒तिभि॒र्वसि᳚ष्ठाः ।",
          "begin": 0.0,
          "end": 8.862
        },
        {
          "text": "वा॒ज॒यन्त॒ः स्वव᳚से हुवेम यू॒यं पा᳚त स्व॒स्तिभि॒ः सदा᳚ नः ॥",
          "begin": 8.862,
          "end": 17.64
        }
      ]
    }
  ]
}