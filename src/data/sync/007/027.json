{
  "mandala": 7,
  "sukta": 27,
  "verses": [
    {
      "id": "7.27.1",
      "mandala": 7,
      "sukta": 27,
      "rik": 1,
      "padas": [
        {
          "text": "इन्द्रं॒ नरो᳚ ने॒मधि᳚ता हवन्ते॒ यत्पार्या᳚ यु॒नज᳚ते॒ धिय॒स्ताः ।",
          "begin": 0.0,
          "end": 6.127
        },
        {
          "text": "शूरो॒ नृषा᳚ता॒ शव᳚सश्चका॒न आ गोम᳚ति व्र॒जे भ᳚जा॒ त्वं नः᳚ ॥",
          "begin": 6.127,
          "end": 19.88
        }
      ]
    },
    {
      "id": "7.27.2",
      "mandala": 7,
      "sukta": 27,
      "rik": 2,
      "padas": [
        {
          "text": "य इ᳚न्द्र॒ शुष्मो᳚ मघवन्ते॒ अस्ति॒ शिक्षा॒ सखि᳚भ्यः पुरुहूत॒ नृभ्य᳚ः ।",
          "begin": 0.0,
          "end": 5.86
        },
        {
          "text": "त्वं हि दृ॒ळ्हा म᳚घव॒न्विचे᳚ता॒ अपा᳚ वृधि॒ परि᳚वृतं॒ न राधः᳚ ॥",
          "begin": 5.86,
          "end": 16.4
        }
      ]
    },
    {
      "id": "7.27.3",
      "mandala": 7,
      "sukta": 27,
      "rik": 3,
      "padas": [
        {
          "text": "इन्द्रो॒ राजा॒ जग᳚तश्चर्षणी॒नामधि॒ क्षमि॒ विषु᳚रूपं॒ यदस्ति᳚ ।",
          "begin": 0.0,
          "end": 7.806
        },
        {
          "text": "ततो᳚ ददाति दा॒शुषे॒ वसू᳚नि॒ चोद॒द्राध॒ उप᳚स्तुतश्चिद॒र्वाक् ॥",
          "begin": 7.806,
          "end": 15.08
        }
      ]
    },
    {
      "id": "7.27.4",
      "mandala": 7,
      "sukta": 27,
      "rik": 4,
      "padas": [
        {
          "text": "नू चि᳚न्न॒ इन्द्रो᳚ म॒घवा॒ सहू᳚ती दा॒नो वाजं॒ नि य᳚मते न ऊ॒ती ।",
          "begin": 0.0,
          "end": 9.892
        },
        {
          "text": "अनू᳚ना॒ यस्य॒ दक्षि᳚णा पी॒पाय᳚ वा॒मं नृभ्यो᳚ अ॒भिवी᳚ता॒ सखि᳚भ्यः ॥",
          "begin": 9.892,
          "end": 17.64
        }
      ]
    },
    {
      "id": "7.27.5",
      "mandala": 7,
      "sukta": 27,
      "rik": 5,
      "padas": [
        {
          "text": "नू इ᳚न्द्र रा॒ये वरि᳚वस्कृधी न॒ आ ते॒ मनो᳚ ववृत्याम म॒घाय᳚ ।",
          "begin": 0.0,
          "end": 9.645
        },
        {
          "text": "गोम॒दश्वा᳚व॒द्रथ᳚व॒द्व्यन्तो᳚ यू॒यं पा᳚त स्व॒स्तिभि॒ः सदा᳚ नः ॥",
          "begin": 9.645,
          "end": 21.8
        }
      ]
    }
  ]
}