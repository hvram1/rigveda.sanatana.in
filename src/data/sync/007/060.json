{
  "mandala": 7,
  "sukta": 60,
  "verses": [
    {
      "id": "7.60.1",
      "mandala": 7,
      "sukta": 60,
      "rik": 1,
      "padas": [
        {
          "text": "यद॒द्य सू᳚र्य॒ ब्रवो॑ना᳚गा उ॒द्यन्मि॒त्राय॒ वरु᳚णाय स॒त्यम् ।",
          "begin": 0.0,
          "end": 8.399
        },
        {
          "text": "व॒यं दे᳚व॒त्रादि᳚ते स्याम॒ तव᳚ प्रि॒यासो᳚ अर्यमन्गृ॒णन्त᳚ः ॥",
          "begin": 8.399,
          "end": 16.48
        }
      ]
    },
    {
      "id": "7.60.2",
      "mandala": 7,
      "sukta": 60,
      "rik": 2,
      "padas": [
        {
          "text": "ए॒ष स्य मि᳚त्रावरुणा नृ॒चक्षा᳚ उ॒भे उदे᳚ति॒ सूर्यो᳚ अ॒भि ज्मन् ।",
          "begin": 0.0,
          "end": 8.981
        },
        {
          "text": "विश्व᳚स्य स्था॒तुर्जग᳚तश्च गो॒पा ऋ॒जु मर्ते᳚षु वृजि॒ना च॒ पश्य᳚न् ॥",
          "begin": 8.981,
          "end": 16.2
        }
      ]
    },
    {
      "id": "7.60.3",
      "mandala": 7,
      "sukta": 60,
      "rik": 3,
      "padas": [
        {
          "text": "अयु᳚क्त स॒प्त ह॒रितः᳚ स॒धस्था॒द्या ईं॒ वह᳚न्ति॒ सूर्यं᳚ घृ॒ताची᳚ः ।",
          "begin": 0.0,
          "end": 9.41
        },
        {
          "text": "धामा᳚नि मित्रावरुणा यु॒वाकु॒ः सं यो यू॒थेव॒ जनि᳚मानि॒ चष्टे᳚ ॥",
          "begin": 9.41,
          "end": 16.92
        }
      ]
    },
    {
      "id": "7.60.4",
      "mandala": 7,
      "sukta": 60,
      "rik": 4,
      "padas": [
        {
          "text": "उद्वां᳚ पृ॒क्षासो॒ मधु᳚मन्तो अस्थु॒रा सूर्यो᳚ अरुहच्छु॒क्रमर्ण᳚ः ।",
          "begin": 0.0,
          "end": 9.566
        },
        {
          "text": "यस्मा᳚ आदि॒त्या अध्व᳚नो॒ रद᳚न्ति मि॒त्रो अ᳚र्य॒मा वरु᳚णः स॒जोषा᳚ः ॥",
          "begin": 9.566,
          "end": 18.8
        }
      ]
    },
    {
      "id": "7.60.5",
      "mandala": 7,
      "sukta": 60,
      "rik": 5,
      "padas": [
        {
          "text": "इ॒मे चे॒तारो॒ अनृ᳚तस्य॒ भूरे᳚र्मि॒त्रो अ᳚र्य॒मा वरु᳚णो॒ हि सन्ति᳚ ।",
          "begin": 0.0,
          "end": 8.809
        },
        {
          "text": "इ॒म ऋ॒तस्य᳚ वावृधुर्दुरो॒णे श॒ग्मासः᳚ पु॒त्रा अदि᳚ते॒रद᳚ब्धाः ॥",
          "begin": 8.809,
          "end": 15.68
        }
      ]
    },
    {
      "id": "7.60.6",
      "mandala": 7,
      "sukta": 60,
      "rik": 6,
      "padas": [
        {
          "text": "इ॒मे मि॒त्रो वरु᳚णो दू॒ळभा᳚सो॑चे॒तसं᳚ चिच्चितयन्ति॒ दक्षै᳚ः ।",
          "begin": 0.0,
          "end": 8.952
        },
        {
          "text": "अपि॒ क्रतुं᳚ सु॒चेत᳚सं॒ वत᳚न्तस्ति॒रश्चि॒दंहः᳚ सु॒पथा᳚ नयन्ति ॥",
          "begin": 8.952,
          "end": 15.44
        }
      ]
    },
    {
      "id": "7.60.7",
      "mandala": 7,
      "sukta": 60,
      "rik": 7,
      "padas": [
        {
          "text": "इ॒मे दि॒वो अनि᳚मिषा पृथि॒व्याश्चि᳚कि॒त्वांसो᳚ अचे॒तसं᳚ नयन्ति ।",
          "begin": 0.0,
          "end": 7.52
        },
        {
          "text": "प्र॒व्रा॒जे चि᳚न्न॒द्यो᳚ गा॒धम᳚स्ति पा॒रं नो᳚ अ॒स्य वि᳚ष्पि॒तस्य᳚ पर्षन् ॥",
          "begin": 7.52,
          "end": 16.64
        }
      ]
    },
    {
      "id": "7.60.8",
      "mandala": 7,
      "sukta": 60,
      "rik": 8,
      "padas": [
        {
          "text": "यद्गो॒पाव॒ददि᳚ति॒ः शर्म᳚ भ॒द्रं मि॒त्रो यच्छ᳚न्ति॒ वरु᳚णः सु॒दासे᳚ ।",
          "begin": 0.0,
          "end": 8.593
        },
        {
          "text": "तस्मि॒न्ना तो॒कं तन᳚यं॒ दधा᳚ना॒ मा क᳚र्म देव॒हेळ᳚नं तुरासः ॥",
          "begin": 8.593,
          "end": 15.48
        }
      ]
    },
    {
      "id": "7.60.9",
      "mandala": 7,
      "sukta": 60,
      "rik": 9,
      "padas": [
        {
          "text": "अव॒ वेदिं॒ होत्रा᳚भिर्यजेत॒ रिप॒ः काश्चि᳚द्वरुण॒ध्रुत॒ः सः ।",
          "begin": 0.0,
          "end": 6.577
        },
        {
          "text": "परि॒ द्वेषो᳚भिरर्य॒मा वृ᳚णक्तू॒रुं सु॒दासे᳚ वृषणा उ लो॒कम् ॥",
          "begin": 6.577,
          "end": 14.84
        }
      ]
    },
    {
      "id": "7.60.10",
      "mandala": 7,
      "sukta": 60,
      "rik": 10,
      "padas": [
        {
          "text": "स॒स्वश्चि॒द्धि समृ᳚तिस्त्वे॒ष्ये᳚षामपी॒च्ये᳚न॒ सह᳚सा॒ सह᳚न्ते ।",
          "begin": 0.0,
          "end": 8.046
        },
        {
          "text": "यु॒ष्मद्भि॒या वृ᳚षणो॒ रेज᳚माना॒ दक्ष᳚स्य चिन्महि॒ना मृ॒ळता᳚ नः ॥",
          "begin": 8.046,
          "end": 14.96
        }
      ]
    },
    {
      "id": "7.60.11",
      "mandala": 7,
      "sukta": 60,
      "rik": 11,
      "padas": [
        {
          "text": "यो ब्रह्म᳚णे सुम॒तिमा॒यजा᳚ते॒ वाज᳚स्य सा॒तौ प᳚र॒मस्य᳚ रा॒यः ।",
          "begin": 0.0,
          "end": 7.837
        },
        {
          "text": "सीक्ष᳚न्त म॒न्युं म॒घवा᳚नो अ॒र्य उ॒रु क्षया᳚य चक्रिरे सु॒धातु᳚ ॥",
          "begin": 7.837,
          "end": 15.64
        }
      ]
    },
    {
      "id": "7.60.12",
      "mandala": 7,
      "sukta": 60,
      "rik": 12,
      "padas": [
        {
          "text": "इ॒यं दे᳚व पु॒रोहि᳚तिर्यु॒वभ्यां᳚ य॒ज्ञेषु᳚ मित्रावरुणावकारि ।",
          "begin": 0.0,
          "end": 8.024
        },
        {
          "text": "विश्वा᳚नि दु॒र्गा पि᳚पृतं ति॒रो नो᳚ यू॒यं पा᳚त स्व॒स्तिभि॒ः सदा᳚ नः ॥",
          "begin": 8.024,
          "end": 17.08
        }
      ]
    }
  ]
}