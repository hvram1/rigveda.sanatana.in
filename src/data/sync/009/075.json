{
  "mandala": 9,
  "sukta": 75,
  "verses": [
    {
      "id": "9.75.1",
      "mandala": 9,
      "sukta": 75,
      "rik": 1,
      "padas": [
        {
          "text": "अ॒भि प्रि॒याणि᳚ पवते॒ चनो᳚हितो॒ नामा᳚नि य॒ह्वो अधि॒ येषु॒ वर्ध᳚ते ।",
          "begin": 0.0,
          "end": 9.861
        },
        {
          "text": "आ सूर्य᳚स्य बृह॒तो बृ॒हन्नधि॒ रथं॒ विष्व᳚ञ्चमरुहद्विचक्ष॒णः ॥",
          "begin": 9.861,
          "end": 15.96
        }
      ]
    },
    {
      "id": "9.75.2",
      "mandala": 9,
      "sukta": 75,
      "rik": 2,
      "padas": [
        {
          "text": "ऋ॒तस्य᳚ जि॒ह्वा प᳚वते॒ मधु᳚ प्रि॒यं व॒क्ता पति᳚र्धि॒यो अ॒स्या अदा᳚भ्यः ।",
          "begin": 0.0,
          "end": 7.97
        },
        {
          "text": "दधा᳚ति पु॒त्रः पि॒त्रोर᳚पी॒च्यं१॒᳚ नाम᳚ तृ॒तीय॒मधि᳚ रोच॒ने दि॒वः ॥",
          "begin": 7.97,
          "end": 14.32
        }
      ]
    },
    {
      "id": "9.75.3",
      "mandala": 9,
      "sukta": 75,
      "rik": 3,
      "padas": [
        {
          "text": "अव᳚ द्युता॒नः क॒लशाँ᳚ अचिक्रद॒न्नृभि᳚र्येमा॒नः कोश॒ आ हि᳚र॒ण्यये᳚ ।",
          "begin": 0.0,
          "end": 7.255
        },
        {
          "text": "अ॒भीमृ॒तस्य᳚ दो॒हना᳚ अनूष॒ताधि᳚ त्रिपृ॒ष्ठ उ॒षसो॒ वि रा᳚जति ॥",
          "begin": 7.255,
          "end": 14.08
        }
      ]
    },
    {
      "id": "9.75.4",
      "mandala": 9,
      "sukta": 75,
      "rik": 4,
      "padas": [
        {
          "text": "अद्रि᳚भिः सु॒तो म॒तिभि॒श्चनो᳚हितः प्ररो॒चय॒न्रोद᳚सी मा॒तरा॒ शुचि᳚ः ।",
          "begin": 0.0,
          "end": 6.473
        },
        {
          "text": "रोमा॒ण्यव्या᳚ स॒मया॒ वि धा᳚वति॒ मधो॒र्धारा॒ पिन्व᳚माना दि॒वेदि᳚वे ॥",
          "begin": 6.473,
          "end": 14.2
        }
      ]
    },
    {
      "id": "9.75.5",
      "mandala": 9,
      "sukta": 75,
      "rik": 5,
      "padas": [
        {
          "text": "परि᳚ सोम॒ प्र ध᳚न्वा स्व॒स्तये॒ नृभि᳚ः पुना॒नो अ॒भि वा᳚सया॒शिर᳚म् ।",
          "begin": 0.0,
          "end": 8.569
        },
        {
          "text": "ये ते॒ मदा᳚ आह॒नसो॒ विहा᳚यस॒स्तेभि॒रिन्द्रं᳚ चोदय॒ दात᳚वे म॒घम् ॥",
          "begin": 8.569,
          "end": 17.56
        }
      ]
    }
  ]
}