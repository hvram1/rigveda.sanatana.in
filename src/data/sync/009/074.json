{
  "mandala": 9,
  "sukta": 74,
  "verses": [
    {
      "id": "9.74.1",
      "mandala": 9,
      "sukta": 74,
      "rik": 1,
      "padas": [
        {
          "text": "शिशु॒र्न जा॒तो॑व᳚ चक्रद॒द्वने॒ स्व१॒᳚र्यद्वा॒ज्य᳚रु॒षः सिषा᳚सति ।",
          "begin": 0.0,
          "end": 9.131
        },
        {
          "text": "दि॒वो रेत᳚सा सचते पयो॒वृधा॒ तमी᳚महे सुम॒ती शर्म᳚ स॒प्रथः᳚ ॥",
          "begin": 9.131,
          "end": 16.28
        }
      ]
    },
    {
      "id": "9.74.2",
      "mandala": 9,
      "sukta": 74,
      "rik": 2,
      "padas": [
        {
          "text": "दि॒वो यः स्क॒म्भो ध॒रुण॒ः स्वा᳚तत॒ आपू᳚र्णो अं॒शुः प॒र्येति᳚ वि॒श्वतः᳚ ।",
          "begin": 0.0,
          "end": 8.317
        },
        {
          "text": "सेमे म॒ही रोद᳚सी यक्षदा॒वृता᳚ समीची॒ने दा᳚धार॒ समिषः᳚ क॒विः ॥",
          "begin": 8.317,
          "end": 15.04
        }
      ]
    },
    {
      "id": "9.74.3",
      "mandala": 9,
      "sukta": 74,
      "rik": 3,
      "padas": [
        {
          "text": "महि॒ प्सर॒ः सुकृ᳚तं सो॒म्यं मधू॒र्वी गव्यू᳚ति॒रदि᳚तेरृ॒तं य॒ते ।",
          "begin": 0.0,
          "end": 7.51
        },
        {
          "text": "ईशे॒ यो वृ॒ष्टेरि॒त उ॒स्रियो॒ वृषा॒पां ने॒ता य इ॒तऊ᳚तिरृ॒ग्मियः᳚ ॥",
          "begin": 7.51,
          "end": 13.92
        }
      ]
    },
    {
      "id": "9.74.4",
      "mandala": 9,
      "sukta": 74,
      "rik": 4,
      "padas": [
        {
          "text": "आ॒त्म॒न्वन्नभो᳚ दुह्यते घृ॒तं पय᳚ ऋ॒तस्य॒ नाभि᳚र॒मृतं॒ वि जा᳚यते ।",
          "begin": 0.0,
          "end": 7.246
        },
        {
          "text": "स॒मी॒ची॒नाः सु॒दान᳚वः प्रीणन्ति॒ तं नरो᳚ हि॒तमव᳚ मेहन्ति॒ पेर᳚वः ॥",
          "begin": 7.246,
          "end": 13.32
        }
      ]
    },
    {
      "id": "9.74.5",
      "mandala": 9,
      "sukta": 74,
      "rik": 5,
      "padas": [
        {
          "text": "अरा᳚वीदं॒शुः सच᳚मान ऊ॒र्मिणा᳚ देवा॒व्यं१॒᳚ मनु᳚षे पिन्वति॒ त्वच᳚म् ।",
          "begin": 0.0,
          "end": 8.077
        },
        {
          "text": "दधा᳚ति॒ गर्भ॒मदि᳚तेरु॒पस्थ॒ आ येन᳚ तो॒कं च॒ तन᳚यं च॒ धाम᳚हे ॥",
          "begin": 8.077,
          "end": 14.48
        }
      ]
    },
    {
      "id": "9.74.6",
      "mandala": 9,
      "sukta": 74,
      "rik": 6,
      "padas": [
        {
          "text": "स॒हस्र᳚धा॒रे॑व॒ ता अ᳚स॒श्चत᳚स्तृ॒तीये᳚ सन्तु॒ रज᳚सि प्र॒जाव᳚तीः ।",
          "begin": 0.0,
          "end": 7.245
        },
        {
          "text": "चत᳚स्रो॒ नाभो॒ निहि᳚ता अ॒वो दि॒वो ह॒विर्भ᳚रन्त्य॒मृतं᳚ घृत॒श्चुतः᳚ ॥",
          "begin": 7.245,
          "end": 13.4
        }
      ]
    },
    {
      "id": "9.74.7",
      "mandala": 9,
      "sukta": 74,
      "rik": 7,
      "padas": [
        {
          "text": "श्वे॒तं रू॒पं कृ᳚णुते॒ यत्सिषा᳚सति॒ सोमो᳚ मी॒ढ्वाँ असु᳚रो वेद॒ भूम᳚नः ।",
          "begin": 0.0,
          "end": 8.611
        },
        {
          "text": "धि॒या शमी᳚ सचते॒ सेम॒भि प्र॒वद्दि॒वस्कव᳚न्ध॒मव᳚ दर्षदु॒द्रिण᳚म् ॥",
          "begin": 8.611,
          "end": 14.88
        }
      ]
    },
    {
      "id": "9.74.8",
      "mandala": 9,
      "sukta": 74,
      "rik": 8,
      "padas": [
        {
          "text": "अध᳚ श्वे॒तं क॒लशं॒ गोभि᳚र॒क्तं कार्ष्म॒न्ना वा॒ज्य᳚क्रमीत्सस॒वान् ।",
          "begin": 0.0,
          "end": 7.554
        },
        {
          "text": "आ हि᳚न्विरे॒ मन᳚सा देव॒यन्त᳚ः क॒क्षीव᳚ते श॒तहि᳚माय॒ गोना᳚म् ॥",
          "begin": 7.554,
          "end": 13.56
        }
      ]
    },
    {
      "id": "9.74.9",
      "mandala": 9,
      "sukta": 74,
      "rik": 9,
      "padas": [
        {
          "text": "अ॒द्भिः सो᳚म पपृचा॒नस्य᳚ ते॒ रसो॑व्यो॒ वारं॒ वि प᳚वमान धावति ।",
          "begin": 0.0,
          "end": 7.337
        },
        {
          "text": "स मृ॒ज्यमा᳚नः क॒विभि᳚र्मदिन्तम॒ स्वद॒स्वेन्द्रा᳚य पवमान पी॒तये᳚ ॥",
          "begin": 7.337,
          "end": 16.6
        }
      ]
    }
  ]
}