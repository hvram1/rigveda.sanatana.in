{
  "mandala": 9,
  "sukta": 99,
  "verses": [
    {
      "id": "9.99.1",
      "mandala": 9,
      "sukta": 99,
      "rik": 1,
      "padas": [
        {
          "text": "आ ह᳚र्य॒ताय᳚ धृ॒ष्णवे॒ धनु᳚स्तन्वन्ति॒ पौंस्य᳚म् ।",
          "begin": 0.0,
          "end": 7.19
        },
        {
          "text": "शु॒क्रां व᳚य॒न्त्यसु᳚राय नि॒र्णिजं᳚ वि॒पामग्रे᳚ मही॒युवः᳚ ॥",
          "begin": 7.19,
          "end": 13.16
        }
      ]
    },
    {
      "id": "9.99.2",
      "mandala": 9,
      "sukta": 99,
      "rik": 2,
      "padas": [
        {
          "text": "अध᳚ क्ष॒पा परि᳚ष्कृतो॒ वाजाँ᳚ अ॒भि प्र गा᳚हते ।",
          "begin": 0.0,
          "end": 5.576
        },
        {
          "text": "यदी᳚ वि॒वस्व᳚तो॒ धियो॒ हरिं᳚ हि॒न्वन्ति॒ यात᳚वे ॥",
          "begin": 5.576,
          "end": 10.16
        }
      ]
    },
    {
      "id": "9.99.3",
      "mandala": 9,
      "sukta": 99,
      "rik": 3,
      "padas": [
        {
          "text": "तम᳚स्य मर्जयामसि॒ मदो॒ य इ᳚न्द्र॒पात᳚मः ।",
          "begin": 0.0,
          "end": 3.372
        },
        {
          "text": "यं गाव᳚ आ॒सभि᳚र्द॒धुः पु॒रा नू॒नं च᳚ सू॒रयः᳚ ॥",
          "begin": 3.372,
          "end": 9.48
        }
      ]
    },
    {
      "id": "9.99.4",
      "mandala": 9,
      "sukta": 99,
      "rik": 4,
      "padas": [
        {
          "text": "तं गाथ᳚या पुरा॒ण्या पु᳚ना॒नम॒भ्य᳚नूषत ।",
          "begin": 0.0,
          "end": 4.752
        },
        {
          "text": "उ॒तो कृ᳚पन्त धी॒तयो᳚ दे॒वानां॒ नाम॒ बिभ्र᳚तीः ॥",
          "begin": 4.752,
          "end": 9.92
        }
      ]
    },
    {
      "id": "9.99.5",
      "mandala": 9,
      "sukta": 99,
      "rik": 5,
      "padas": [
        {
          "text": "तमु॒क्षमा᳚णम॒व्यये॒ वारे᳚ पुनन्ति धर्ण॒सिम् ।",
          "begin": 0.0,
          "end": 5.141
        },
        {
          "text": "दू॒तं न पू॒र्वचि᳚त्तय॒ आ शा᳚सते मनी॒षिणः᳚ ॥",
          "begin": 5.141,
          "end": 10.6
        }
      ]
    },
    {
      "id": "9.99.6",
      "mandala": 9,
      "sukta": 99,
      "rik": 6,
      "padas": [
        {
          "text": "स पु᳚ना॒नो म॒दिन्त᳚म॒ः सोम᳚श्च॒मूषु᳚ सीदति ।",
          "begin": 0.0,
          "end": 4.65
        },
        {
          "text": "प॒शौ न रेत᳚ आ॒दध॒त्पति᳚र्वचस्यते धि॒यः ॥",
          "begin": 4.65,
          "end": 9.24
        }
      ]
    },
    {
      "id": "9.99.7",
      "mandala": 9,
      "sukta": 99,
      "rik": 7,
      "padas": [
        {
          "text": "स मृ᳚ज्यते सु॒कर्म᳚भिर्दे॒वो दे॒वेभ्य᳚ः सु॒तः ।",
          "begin": 0.0,
          "end": 5.458
        },
        {
          "text": "वि॒दे यदा᳚सु संद॒दिर्म॒हीर॒पो वि गा᳚हते ॥",
          "begin": 5.458,
          "end": 10.0
        }
      ]
    },
    {
      "id": "9.99.8",
      "mandala": 9,
      "sukta": 99,
      "rik": 8,
      "padas": [
        {
          "text": "सु॒त इ᳚न्दो प॒वित्र॒ आ नृभि᳚र्य॒तो वि नी᳚यसे ।",
          "begin": 0.0,
          "end": 5.801
        },
        {
          "text": "इन्द्रा᳚य मत्स॒रिन्त᳚मश्च॒मूष्वा नि षी᳚दसि ॥",
          "begin": 5.801,
          "end": 14.88
        }
      ]
    }
  ]
}