{
  "mandala": 9,
  "sukta": 69,
  "verses": [
    {
      "id": "9.69.1",
      "mandala": 9,
      "sukta": 69,
      "rik": 1,
      "padas": [
        {
          "text": "इषु॒र्न धन्व॒न्प्रति᳚ धीयते म॒तिर्व॒त्सो न मा॒तुरुप᳚ स॒र्ज्यूध᳚नि ।",
          "begin": 0.0,
          "end": 5.492
        },
        {
          "text": "उ॒रुधा᳚रेव दुहे॒ अग्र᳚ आय॒त्यस्य᳚ व्र॒तेष्वपि॒ सोम᳚ इष्यते ॥",
          "begin": 5.492,
          "end": 14.52
        }
      ]
    },
    {
      "id": "9.69.2",
      "mandala": 9,
      "sukta": 69,
      "rik": 2,
      "padas": [
        {
          "text": "उपो᳚ म॒तिः पृ॒च्यते᳚ सि॒च्यते॒ मधु᳚ म॒न्द्राज᳚नी चोदते अ॒न्तरा॒सनि᳚ ।",
          "begin": 0.0,
          "end": 6.933
        },
        {
          "text": "पव᳚मानः संत॒निः प्र᳚घ्न॒तामि᳚व॒ मधु᳚मान्द्र॒प्सः परि॒ वार᳚मर्षति ॥",
          "begin": 6.933,
          "end": 13.24
        }
      ]
    },
    {
      "id": "9.69.3",
      "mandala": 9,
      "sukta": 69,
      "rik": 3,
      "padas": [
        {
          "text": "अव्ये᳚ वधू॒युः प᳚वते॒ परि᳚ त्व॒चि श्र᳚थ्नी॒ते न॒प्तीरदि᳚तेरृ॒तं य॒ते ।",
          "begin": 0.0,
          "end": 6.577
        },
        {
          "text": "हरि᳚रक्रान्यज॒तः सं᳚य॒तो मदो᳚ नृ॒म्णा शिशा᳚नो महि॒षो न शो᳚भते ॥",
          "begin": 6.577,
          "end": 14.88
        }
      ]
    },
    {
      "id": "9.69.4",
      "mandala": 9,
      "sukta": 69,
      "rik": 4,
      "padas": [
        {
          "text": "उ॒क्षा मि᳚माति॒ प्रति᳚ यन्ति धे॒नवो᳚ दे॒वस्य᳚ दे॒वीरुप᳚ यन्ति निष्कृ॒तम् ।",
          "begin": 0.0,
          "end": 6.785
        },
        {
          "text": "अत्य᳚क्रमी॒दर्जु᳚नं॒ वार᳚म॒व्यय॒मत्कं॒ न नि॒क्तं परि॒ सोमो᳚ अव्यत ॥",
          "begin": 6.785,
          "end": 13.48
        }
      ]
    },
    {
      "id": "9.69.5",
      "mandala": 9,
      "sukta": 69,
      "rik": 5,
      "padas": [
        {
          "text": "अमृ᳚क्तेन॒ रुश᳚ता॒ वास᳚सा॒ हरि॒रम᳚र्त्यो निर्णिजा॒नः परि᳚ व्यत ।",
          "begin": 0.0,
          "end": 7.582
        },
        {
          "text": "दि॒वस्पृ॒ष्ठं ब॒र्हणा᳚ नि॒र्णिजे᳚ कृतोप॒स्तर᳚णं च॒म्वो᳚र्नभ॒स्मय᳚म् ॥",
          "begin": 7.582,
          "end": 14.0
        }
      ]
    },
    {
      "id": "9.69.6",
      "mandala": 9,
      "sukta": 69,
      "rik": 6,
      "padas": [
        {
          "text": "सूर्य᳚स्येव र॒श्मयो᳚ द्रावयि॒त्नवो᳚ मत्स॒रासः᳚ प्र॒सुपः᳚ सा॒कमी᳚रते ।",
          "begin": 0.0,
          "end": 7.831
        },
        {
          "text": "तन्तुं᳚ त॒तं परि॒ सर्गा᳚स आ॒शवो॒ नेन्द्रा᳚दृ॒ते प᳚वते॒ धाम॒ किं च॒न ॥",
          "begin": 7.831,
          "end": 15.44
        }
      ]
    },
    {
      "id": "9.69.7",
      "mandala": 9,
      "sukta": 69,
      "rik": 7,
      "padas": [
        {
          "text": "सिन्धो᳚रिव प्रव॒णे नि॒म्न आ॒शवो॒ वृष᳚च्युता॒ मदा᳚सो गा॒तुमा᳚शत ।",
          "begin": 0.0,
          "end": 8.887
        },
        {
          "text": "शं नो᳚ निवे॒शे द्वि॒पदे॒ चतु᳚ष्पदे॒॑स्मे वाजा᳚ः सोम तिष्ठन्तु कृ॒ष्टयः᳚ ॥",
          "begin": 8.887,
          "end": 15.12
        }
      ]
    },
    {
      "id": "9.69.8",
      "mandala": 9,
      "sukta": 69,
      "rik": 8,
      "padas": [
        {
          "text": "आ नः᳚ पवस्व॒ वसु᳚म॒द्धिर᳚ण्यव॒दश्वा᳚व॒द्गोम॒द्यव᳚मत्सु॒वीर्य᳚म् ।",
          "begin": 0.0,
          "end": 6.297
        },
        {
          "text": "यू॒यं हि सो᳚म पि॒तरो॒ मम॒ स्थन᳚ दि॒वो मू॒र्धान॒ः प्रस्थि᳚ता वय॒स्कृतः᳚ ॥",
          "begin": 6.297,
          "end": 14.0
        }
      ]
    },
    {
      "id": "9.69.9",
      "mandala": 9,
      "sukta": 69,
      "rik": 9,
      "padas": [
        {
          "text": "ए॒ते सोमा॒ः पव᳚मानास॒ इन्द्रं॒ रथा᳚ इव॒ प्र य᳚युः सा॒तिमच्छ᳚ ।",
          "begin": 0.0,
          "end": 6.93
        },
        {
          "text": "सु॒ताः प॒वित्र॒मति᳚ य॒न्त्यव्यं᳚ हि॒त्वी व॒व्रिं ह॒रितो᳚ वृ॒ष्टिमच्छ᳚ ॥",
          "begin": 6.93,
          "end": 13.08
        }
      ]
    },
    {
      "id": "9.69.10",
      "mandala": 9,
      "sukta": 69,
      "rik": 10,
      "padas": [
        {
          "text": "इन्द॒विन्द्रा᳚य बृह॒ते प᳚वस्व सुमृळी॒को अ᳚नव॒द्यो रि॒शादा᳚ः ।",
          "begin": 0.0,
          "end": 7.648
        },
        {
          "text": "भरा᳚ च॒न्द्राणि᳚ गृण॒ते वसू᳚नि दे॒वैर्द्या᳚वापृथिवी॒ प्राव᳚तं नः ॥",
          "begin": 7.648,
          "end": 21.44
        }
      ]
    }
  ]
}