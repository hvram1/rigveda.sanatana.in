{
  "mandala": 9,
  "sukta": 80,
  "verses": [
    {
      "id": "9.80.1",
      "mandala": 9,
      "sukta": 80,
      "rik": 1,
      "padas": [
        {
          "text": "सोम᳚स्य॒ धारा᳚ पवते नृ॒चक्ष᳚स ऋ॒तेन᳚ दे॒वान्ह᳚वते दि॒वस्परि᳚ ।",
          "begin": 0.0,
          "end": 8.869
        },
        {
          "text": "बृह॒स्पते᳚ र॒वथे᳚ना॒ वि दि᳚द्युते समु॒द्रासो॒ न सव᳚नानि विव्यचुः ॥",
          "begin": 8.869,
          "end": 14.6
        }
      ]
    },
    {
      "id": "9.80.2",
      "mandala": 9,
      "sukta": 80,
      "rik": 2,
      "padas": [
        {
          "text": "यं त्वा᳚ वाजिन्न॒घ्न्या अ॒भ्यनू᳚ष॒तायो᳚हतं॒ योनि॒मा रो᳚हसि द्यु॒मान् ।",
          "begin": 0.0,
          "end": 8.341
        },
        {
          "text": "म॒घोना॒मायु᳚ः प्रति॒रन्महि॒ श्रव॒ इन्द्रा᳚य सोम पवसे॒ वृषा॒ मदः᳚ ॥",
          "begin": 8.341,
          "end": 14.76
        }
      ]
    },
    {
      "id": "9.80.3",
      "mandala": 9,
      "sukta": 80,
      "rik": 3,
      "padas": [
        {
          "text": "एन्द्र᳚स्य कु॒क्षा प᳚वते म॒दिन्त᳚म॒ ऊर्जं॒ वसा᳚न॒ः श्रव᳚से सुम॒ङ्गलः᳚ ।",
          "begin": 0.0,
          "end": 7.837
        },
        {
          "text": "प्र॒त्यङ्स विश्वा॒ भुव᳚ना॒भि प᳚प्रथे॒ क्रीळ॒न्हरि॒रत्य᳚ः स्यन्दते॒ वृषा᳚ ॥",
          "begin": 7.837,
          "end": 14.04
        }
      ]
    },
    {
      "id": "9.80.4",
      "mandala": 9,
      "sukta": 80,
      "rik": 4,
      "padas": [
        {
          "text": "तं त्वा᳚ दे॒वेभ्यो॒ मधु᳚मत्तमं॒ नरः᳚ स॒हस्र᳚धारं दुहते॒ दश॒ क्षिपः᳚ ।",
          "begin": 0.0,
          "end": 6.949
        },
        {
          "text": "नृभि᳚ः सोम॒ प्रच्यु᳚तो॒ ग्राव᳚भिः सु॒तो विश्वा᳚न्दे॒वाँ आ प᳚वस्वा सहस्रजित् ॥",
          "begin": 6.949,
          "end": 14.76
        }
      ]
    },
    {
      "id": "9.80.5",
      "mandala": 9,
      "sukta": 80,
      "rik": 5,
      "padas": [
        {
          "text": "तं त्वा᳚ ह॒स्तिनो॒ मधु᳚मन्त॒मद्रि᳚भिर्दु॒हन्त्य॒प्सु वृ᳚ष॒भं दश॒ क्षिपः᳚ ।",
          "begin": 0.0,
          "end": 7.597
        },
        {
          "text": "इन्द्रं᳚ सोम मा॒दय॒न्दैव्यं॒ जनं॒ सिन्धो᳚रिवो॒र्मिः पव᳚मानो अर्षसि ॥",
          "begin": 7.597,
          "end": 15.24
        }
      ]
    }
  ]
}