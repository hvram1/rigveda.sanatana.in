{
  "mandala": 9,
  "sukta": 102,
  "verses": [
    {
      "id": "9.102.1",
      "mandala": 9,
      "sukta": 102,
      "rik": 1,
      "padas": [
        {
          "text": "क्रा॒णा शिशु᳚र्म॒हीनां᳚ हि॒न्वन्नृ॒तस्य॒ दीधि᳚तिम् ।",
          "begin": 0.0,
          "end": 7.524
        },
        {
          "text": "विश्वा॒ परि᳚ प्रि॒या भु᳚व॒दध᳚ द्वि॒ता ॥",
          "begin": 7.524,
          "end": 10.96
        }
      ]
    },
    {
      "id": "9.102.2",
      "mandala": 9,
      "sukta": 102,
      "rik": 2,
      "padas": [
        {
          "text": "उप᳚ त्रि॒तस्य᳚ पा॒ष्यो॒३॒᳚रभ᳚क्त॒ यद्गुहा᳚ प॒दम् ।",
          "begin": 0.0,
          "end": 6.777
        },
        {
          "text": "य॒ज्ञस्य᳚ स॒प्त धाम᳚भि॒रध᳚ प्रि॒यम् ॥",
          "begin": 6.777,
          "end": 10.72
        }
      ]
    },
    {
      "id": "9.102.3",
      "mandala": 9,
      "sukta": 102,
      "rik": 3,
      "padas": [
        {
          "text": "त्रीणि᳚ त्रि॒तस्य॒ धार᳚या पृ॒ष्ठेष्वेर᳚या र॒यिम् ।",
          "begin": 0.0,
          "end": 4.996
        },
        {
          "text": "मिमी᳚ते अस्य॒ योज᳚ना॒ वि सु॒क्रतु᳚ः ॥",
          "begin": 4.996,
          "end": 9.44
        }
      ]
    },
    {
      "id": "9.102.4",
      "mandala": 9,
      "sukta": 102,
      "rik": 4,
      "padas": [
        {
          "text": "ज॒ज्ञा॒नं स॒प्त मा॒तरो᳚ वे॒धाम᳚शासत श्रि॒ये ।",
          "begin": 0.0,
          "end": 5.208
        },
        {
          "text": "अ॒यं ध्रु॒वो र᳚यी॒णां चिके᳚त॒ यत् ॥",
          "begin": 5.208,
          "end": 9.44
        }
      ]
    },
    {
      "id": "9.102.5",
      "mandala": 9,
      "sukta": 102,
      "rik": 5,
      "padas": [
        {
          "text": "अ॒स्य व्र॒ते स॒जोष᳚सो॒ विश्वे᳚ दे॒वासो᳚ अ॒द्रुहः᳚ ।",
          "begin": 0.0,
          "end": 6.44
        },
        {
          "text": "स्पा॒र्हा भ᳚वन्ति॒ रन्त᳚यो जु॒षन्त॒ यत् ॥",
          "begin": 6.44,
          "end": 10.24
        }
      ]
    },
    {
      "id": "9.102.6",
      "mandala": 9,
      "sukta": 102,
      "rik": 6,
      "padas": [
        {
          "text": "यमी॒ गर्भ᳚मृता॒वृधो᳚ दृ॒शे चारु॒मजी᳚जनन् ।",
          "begin": 0.0,
          "end": 2.736
        },
        {
          "text": "क॒विं मंहि᳚ष्ठमध्व॒रे पु᳚रु॒स्पृह᳚म् ॥",
          "begin": 2.736,
          "end": 9.52
        }
      ]
    },
    {
      "id": "9.102.7",
      "mandala": 9,
      "sukta": 102,
      "rik": 7,
      "padas": [
        {
          "text": "स॒मी॒ची॒ने अ॒भि त्मना᳚ य॒ह्वी ऋ॒तस्य᳚ मा॒तरा᳚ ।",
          "begin": 0.0,
          "end": 6.109
        },
        {
          "text": "त॒न्वा॒ना य॒ज्ञमा᳚नु॒षग्यद᳚ञ्ज॒ते ॥",
          "begin": 6.109,
          "end": 10.24
        }
      ]
    },
    {
      "id": "9.102.8",
      "mandala": 9,
      "sukta": 102,
      "rik": 8,
      "padas": [
        {
          "text": "क्रत्वा᳚ शु॒क्रेभि᳚र॒क्षभि᳚रृ॒णोरप᳚ व्र॒जं दि॒वः ।",
          "begin": 0.0,
          "end": 6.646
        },
        {
          "text": "हि॒न्वन्नृ॒तस्य॒ दीधि᳚तिं॒ प्राध्व॒रे ॥",
          "begin": 6.646,
          "end": 12.96
        }
      ]
    }
  ]
}