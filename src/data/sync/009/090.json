{
  "mandala": 9,
  "sukta": 90,
  "verses": [
    {
      "id": "9.90.1",
      "mandala": 9,
      "sukta": 90,
      "rik": 1,
      "padas": [
        {
          "text": "प्र हि᳚न्वा॒नो ज᳚नि॒ता रोद᳚स्यो॒ रथो॒ न वाजं᳚ सनि॒ष्यन्न᳚यासीत् ।",
          "begin": 0.0,
          "end": 9.158
        },
        {
          "text": "इन्द्रं॒ गच्छ॒न्नायु᳚धा सं॒शिशा᳚नो॒ विश्वा॒ वसु॒ हस्त᳚योरा॒दधा᳚नः ॥",
          "begin": 9.158,
          "end": 15.84
        }
      ]
    },
    {
      "id": "9.90.2",
      "mandala": 9,
      "sukta": 90,
      "rik": 2,
      "padas": [
        {
          "text": "अ॒भि त्रि᳚पृ॒ष्ठं वृष᳚णं वयो॒धामा᳚ङ्गू॒षाणा᳚मवावशन्त॒ वाणी᳚ः ।",
          "begin": 0.0,
          "end": 7.817
        },
        {
          "text": "वना॒ वसा᳚नो॒ वरु᳚णो॒ न सिन्धू॒न्वि र᳚त्न॒धा द᳚यते॒ वार्या᳚णि ॥",
          "begin": 7.817,
          "end": 13.92
        }
      ]
    },
    {
      "id": "9.90.3",
      "mandala": 9,
      "sukta": 90,
      "rik": 3,
      "padas": [
        {
          "text": "शूर᳚ग्राम॒ः सर्व᳚वीर॒ः सहा᳚वा॒ञ्जेता᳚ पवस्व॒ सनि᳚ता॒ धना᳚नि ।",
          "begin": 0.0,
          "end": 7.053
        },
        {
          "text": "ति॒ग्मायु᳚धः क्षि॒प्रध᳚न्वा स॒मत्स्वषा᳚ळ्हः सा॒ह्वान्पृत᳚नासु॒ शत्रू᳚न् ॥",
          "begin": 7.053,
          "end": 14.48
        }
      ]
    },
    {
      "id": "9.90.4",
      "mandala": 9,
      "sukta": 90,
      "rik": 4,
      "padas": [
        {
          "text": "उ॒रुग᳚व्यूति॒रभ᳚यानि कृ॒ण्वन्त्स᳚मीची॒ने आ प᳚वस्वा॒ पुरं᳚धी ।",
          "begin": 0.0,
          "end": 7.05
        },
        {
          "text": "अ॒पः सिषा᳚सन्नु॒षस॒ः स्व१॒᳚र्गाः सं चि᳚क्रदो म॒हो अ॒स्मभ्यं॒ वाजा᳚न् ॥",
          "begin": 7.05,
          "end": 15.28
        }
      ]
    },
    {
      "id": "9.90.5",
      "mandala": 9,
      "sukta": 90,
      "rik": 5,
      "padas": [
        {
          "text": "मत्सि᳚ सोम॒ वरु᳚णं॒ मत्सि᳚ मि॒त्रं मत्सीन्द्र᳚मिन्दो पवमान॒ विष्णु᳚म् ।",
          "begin": 0.0,
          "end": 6.941
        },
        {
          "text": "मत्सि॒ शर्धो॒ मारु᳚तं॒ मत्सि᳚ दे॒वान्मत्सि᳚ म॒हामिन्द्र᳚मिन्दो॒ मदा᳚य ॥",
          "begin": 6.941,
          "end": 13.0
        }
      ]
    },
    {
      "id": "9.90.6",
      "mandala": 9,
      "sukta": 90,
      "rik": 6,
      "padas": [
        {
          "text": "ए॒वा राजे᳚व॒ क्रतु᳚माँ॒ अमे᳚न॒ विश्वा॒ घनि᳚घ्नद्दुरि॒ता प᳚वस्व ।",
          "begin": 0.0,
          "end": 12.137
        },
        {
          "text": "इन्दो᳚ सू॒क्ताय॒ वच᳚से॒ वयो᳚ धा यू॒यं पा᳚त स्व॒स्तिभि॒ः सदा᳚ नः ॥",
          "begin": 12.137,
          "end": 20.48
        }
      ]
    }
  ]
}