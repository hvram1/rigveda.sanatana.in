{
  "mandala": 9,
  "sukta": 76,
  "verses": [
    {
      "id": "9.76.1",
      "mandala": 9,
      "sukta": 76,
      "rik": 1,
      "padas": [
        {
          "text": "ध॒र्ता दि॒वः प᳚वते॒ कृत्व्यो॒ रसो॒ दक्षो᳚ दे॒वाना᳚मनु॒माद्यो॒ नृभि᳚ः ।",
          "begin": 0.0,
          "end": 8.307
        },
        {
          "text": "हरि᳚ः सृजा॒नो अत्यो॒ न सत्व᳚भि॒र्वृथा॒ पाजां᳚सि कृणुते न॒दीष्वा ॥",
          "begin": 8.307,
          "end": 14.8
        }
      ]
    },
    {
      "id": "9.76.2",
      "mandala": 9,
      "sukta": 76,
      "rik": 2,
      "padas": [
        {
          "text": "शूरो॒ न ध᳚त्त॒ आयु᳚धा॒ गभ᳚स्त्यो॒ः स्व१॒᳚ः सिषा᳚सन्रथि॒रो गवि᳚ष्टिषु ।",
          "begin": 0.0,
          "end": 7.938
        },
        {
          "text": "इन्द्र᳚स्य॒ शुष्म᳚मी॒रय᳚न्नप॒स्युभि॒रिन्दु᳚र्हिन्वा॒नो अ᳚ज्यते मनी॒षिभि᳚ः ॥",
          "begin": 7.938,
          "end": 14.52
        }
      ]
    },
    {
      "id": "9.76.3",
      "mandala": 9,
      "sukta": 76,
      "rik": 3,
      "padas": [
        {
          "text": "इन्द्र᳚स्य सोम॒ पव᳚मान ऊ॒र्मिणा᳚ तवि॒ष्यमा᳚णो ज॒ठरे॒ष्वा वि᳚श ।",
          "begin": 0.0,
          "end": 6.249
        },
        {
          "text": "प्र णः᳚ पिन्व वि॒द्युद॒भ्रेव॒ रोद᳚सी धि॒या न वाजाँ॒ उप᳚ मासि॒ शश्व᳚तः ॥",
          "begin": 6.249,
          "end": 13.32
        }
      ]
    },
    {
      "id": "9.76.4",
      "mandala": 9,
      "sukta": 76,
      "rik": 4,
      "padas": [
        {
          "text": "विश्व᳚स्य॒ राजा᳚ पवते स्व॒र्दृश᳚ ऋ॒तस्य᳚ धी॒तिमृ᳚षि॒षाळ᳚वीवशत् ।",
          "begin": 0.0,
          "end": 6.91
        },
        {
          "text": "यः सूर्य॒स्यासि᳚रेण मृ॒ज्यते᳚ पि॒ता म᳚ती॒नामस᳚मष्टकाव्यः ॥",
          "begin": 6.91,
          "end": 12.64
        }
      ]
    },
    {
      "id": "9.76.5",
      "mandala": 9,
      "sukta": 76,
      "rik": 5,
      "padas": [
        {
          "text": "वृषे᳚व यू॒था परि॒ कोश᳚मर्षस्य॒पामु॒पस्थे᳚ वृष॒भः कनि᳚क्रदत् ।",
          "begin": 0.0,
          "end": 7.573
        },
        {
          "text": "स इन्द्रा᳚य पवसे मत्स॒रिन्त᳚मो॒ यथा॒ जेषा᳚म समि॒थे त्वोत᳚यः ॥",
          "begin": 7.573,
          "end": 16.04
        }
      ]
    }
  ]
}