{
  "mandala": 9,
  "sukta": 81,
  "verses": [
    {
      "id": "9.81.1",
      "mandala": 9,
      "sukta": 81,
      "rik": 1,
      "padas": [
        {
          "text": "प्र सोम᳚स्य॒ पव᳚मानस्यो॒र्मय॒ इन्द्र᳚स्य यन्ति ज॒ठरं᳚ सु॒पेश᳚सः ।",
          "begin": 0.0,
          "end": 8.869
        },
        {
          "text": "द॒ध्ना यदी॒मुन्नी᳚ता य॒शसा॒ गवां᳚ दा॒नाय॒ शूर᳚मु॒दम᳚न्दिषुः सु॒ताः ॥",
          "begin": 8.869,
          "end": 16.04
        }
      ]
    },
    {
      "id": "9.81.2",
      "mandala": 9,
      "sukta": 81,
      "rik": 2,
      "padas": [
        {
          "text": "अच्छा॒ हि सोमः᳚ क॒लशाँ॒ असि᳚ष्यद॒दत्यो॒ न वोळ्हा᳚ र॒घुव᳚र्तनि॒र्वृषा᳚ ।",
          "begin": 0.0,
          "end": 4.914
        },
        {
          "text": "अथा᳚ दे॒वाना᳚मु॒भय᳚स्य॒ जन्म᳚नो वि॒द्वाँ अ᳚श्नोत्य॒मुत᳚ इ॒तश्च॒ यत् ॥",
          "begin": 4.914,
          "end": 14.96
        }
      ]
    },
    {
      "id": "9.81.3",
      "mandala": 9,
      "sukta": 81,
      "rik": 3,
      "padas": [
        {
          "text": "आ नः᳚ सोम॒ पव᳚मानः किरा॒ वस्विन्दो॒ भव᳚ म॒घवा॒ राध᳚सो म॒हः ।",
          "begin": 0.0,
          "end": 6.978
        },
        {
          "text": "शिक्षा᳚ वयोधो॒ वस᳚वे॒ सु चे॒तुना॒ मा नो॒ गय᳚मा॒रे अ॒स्मत्परा᳚ सिचः ॥",
          "begin": 6.978,
          "end": 14.08
        }
      ]
    },
    {
      "id": "9.81.4",
      "mandala": 9,
      "sukta": 81,
      "rik": 4,
      "padas": [
        {
          "text": "आ नः᳚ पू॒षा पव᳚मानः सुरा॒तयो᳚ मि॒त्रो ग᳚च्छन्तु॒ वरु᳚णः स॒जोष᳚सः ।",
          "begin": 0.0,
          "end": 6.52
        },
        {
          "text": "बृह॒स्पति᳚र्म॒रुतो᳚ वा॒युर॒श्विना॒ त्वष्टा᳚ सवि॒ता सु॒यमा॒ सर᳚स्वती ॥",
          "begin": 6.52,
          "end": 14.52
        }
      ]
    },
    {
      "id": "9.81.5",
      "mandala": 9,
      "sukta": 81,
      "rik": 5,
      "padas": [
        {
          "text": "उ॒भे द्यावा᳚पृथि॒वी वि᳚श्वमि॒न्वे अ᳚र्य॒मा दे॒वो अदि᳚तिर्विधा॒ता ।",
          "begin": 0.0,
          "end": 8.826
        },
        {
          "text": "भगो॒ नृशंस᳚ उ॒र्व१॒᳚न्तरि᳚क्षं॒ विश्वे᳚ दे॒वाः पव᳚मानं जुषन्त ॥",
          "begin": 8.826,
          "end": 17.48
        }
      ]
    }
  ]
}