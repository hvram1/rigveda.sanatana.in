{
  "mandala": 9,
  "sukta": 87,
  "verses": [
    {
      "id": "9.87.1",
      "mandala": 9,
      "sukta": 87,
      "rik": 1,
      "padas": [
        {
          "text": "प्र तु द्र᳚व॒ परि॒ कोशं॒ नि षी᳚द॒ नृभि᳚ः पुना॒नो अ॒भि वाज᳚मर्ष ।",
          "begin": 0.0,
          "end": 8.491
        },
        {
          "text": "अश्वं॒ न त्वा᳚ वा॒जिनं᳚ म॒र्जय॒न्तो॑च्छा᳚ ब॒र्ही र᳚श॒नाभि᳚र्नयन्ति ॥",
          "begin": 8.491,
          "end": 15.8
        }
      ]
    },
    {
      "id": "9.87.2",
      "mandala": 9,
      "sukta": 87,
      "rik": 2,
      "padas": [
        {
          "text": "स्वा॒यु॒धः प᳚वते दे॒व इन्दु᳚रशस्ति॒हा वृ॒जनं॒ रक्ष᳚माणः ।",
          "begin": 0.0,
          "end": 6.419
        },
        {
          "text": "पि॒ता दे॒वानां᳚ जनि॒ता सु॒दक्षो᳚ विष्ट॒म्भो दि॒वो ध॒रुणः᳚ पृथि॒व्याः ॥",
          "begin": 6.419,
          "end": 12.84
        }
      ]
    },
    {
      "id": "9.87.3",
      "mandala": 9,
      "sukta": 87,
      "rik": 3,
      "padas": [
        {
          "text": "ऋषि॒र्विप्र᳚ः पुरए॒ता जना᳚नामृ॒भुर्धीर᳚ उ॒शना॒ काव्ये᳚न ।",
          "begin": 0.0,
          "end": 7.358
        },
        {
          "text": "स चि᳚द्विवेद॒ निहि᳚तं॒ यदा᳚सामपी॒च्यं१॒᳚ गुह्यं॒ नाम॒ गोना᳚म् ॥",
          "begin": 7.358,
          "end": 13.92
        }
      ]
    },
    {
      "id": "9.87.4",
      "mandala": 9,
      "sukta": 87,
      "rik": 4,
      "padas": [
        {
          "text": "ए॒ष स्य ते॒ मधु᳚माँ इन्द्र॒ सोमो॒ वृषा॒ वृष्णे॒ परि᳚ प॒वित्रे᳚ अक्षाः ।",
          "begin": 0.0,
          "end": 7.813
        },
        {
          "text": "स॒ह॒स्र॒साः श᳚त॒सा भू᳚रि॒दावा᳚ शश्वत्त॒मं ब॒र्हिरा वा॒ज्य᳚स्थात् ॥",
          "begin": 7.813,
          "end": 14.48
        }
      ]
    },
    {
      "id": "9.87.5",
      "mandala": 9,
      "sukta": 87,
      "rik": 5,
      "padas": [
        {
          "text": "ए॒ते सोमा᳚ अ॒भि ग॒व्या स॒हस्रा᳚ म॒हे वाजा᳚या॒मृता᳚य॒ श्रवां᳚सि ।",
          "begin": 0.0,
          "end": 7.991
        },
        {
          "text": "प॒वित्रे᳚भि॒ः पव᳚माना असृग्रञ्छ्रव॒स्यवो॒ न पृ᳚त॒नाजो॒ अत्या᳚ः ॥",
          "begin": 7.991,
          "end": 15.96
        }
      ]
    },
    {
      "id": "9.87.6",
      "mandala": 9,
      "sukta": 87,
      "rik": 6,
      "padas": [
        {
          "text": "परि॒ हि ष्मा᳚ पुरुहू॒तो जना᳚नां॒ विश्वास᳚र॒द्भोज᳚ना पू॒यमा᳚नः ।",
          "begin": 0.0,
          "end": 8.056
        },
        {
          "text": "अथा भ᳚र श्येनभृत॒ प्रयां᳚सि र॒यिं तुञ्जा᳚नो अ॒भि वाज᳚मर्ष ॥",
          "begin": 8.056,
          "end": 14.24
        }
      ]
    },
    {
      "id": "9.87.7",
      "mandala": 9,
      "sukta": 87,
      "rik": 7,
      "padas": [
        {
          "text": "ए॒ष सु᳚वा॒नः परि॒ सोमः᳚ प॒वित्रे॒ सर्गो॒ न सृ॒ष्टो अ᳚दधाव॒दर्वा᳚ ।",
          "begin": 0.0,
          "end": 7.437
        },
        {
          "text": "ति॒ग्मे शिशा᳚नो महि॒षो न शृङ्गे॒ गा ग॒व्यन्न॒भि शूरो॒ न सत्वा᳚ ॥",
          "begin": 7.437,
          "end": 13.84
        }
      ]
    },
    {
      "id": "9.87.8",
      "mandala": 9,
      "sukta": 87,
      "rik": 8,
      "padas": [
        {
          "text": "ए॒षा य᳚यौ पर॒माद॒न्तरद्रे॒ः कूचि᳚त्स॒तीरू॒र्वे गा वि᳚वेद ।",
          "begin": 0.0,
          "end": 6.852
        },
        {
          "text": "दि॒वो न वि॒द्युत्स्त॒नय᳚न्त्य॒भ्रैः सोम᳚स्य ते पवत इन्द्र॒ धारा᳚ ॥",
          "begin": 6.852,
          "end": 13.36
        }
      ]
    },
    {
      "id": "9.87.9",
      "mandala": 9,
      "sukta": 87,
      "rik": 9,
      "padas": [
        {
          "text": "उ॒त स्म᳚ रा॒शिं परि᳚ यासि॒ गोना॒मिन्द्रे᳚ण सोम स॒रथं᳚ पुना॒नः ।",
          "begin": 0.0,
          "end": 7.166
        },
        {
          "text": "पू॒र्वीरिषो᳚ बृह॒तीर्जी᳚रदानो॒ शिक्षा᳚ शचीव॒स्तव॒ ता उ᳚प॒ष्टुत् ॥",
          "begin": 7.166,
          "end": 18.24
        }
      ]
    }
  ]
}