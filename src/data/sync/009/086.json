{
  "mandala": 9,
  "sukta": 86,
  "verses": [
    {
      "id": "9.86.1",
      "mandala": 9,
      "sukta": 86,
      "rik": 1,
      "padas": [
        {
          "text": "प्र त᳚ आ॒शवः᳚ पवमान धी॒जवो॒ मदा᳚ अर्षन्ति रघु॒जा इ᳚व॒ त्मना᳚ ।",
          "begin": 0.0,
          "end": 9.375
        },
        {
          "text": "दि॒व्याः सु᳚प॒र्णा मधु᳚मन्त॒ इन्द᳚वो म॒दिन्त᳚मास॒ः परि॒ कोश᳚मासते ॥",
          "begin": 9.375,
          "end": 15.4
        }
      ]
    },
    {
      "id": "9.86.2",
      "mandala": 9,
      "sukta": 86,
      "rik": 2,
      "padas": [
        {
          "text": "प्र ते॒ मदा᳚सो मदि॒रास᳚ आ॒शवो॑सृ᳚क्षत॒ रथ्या᳚सो॒ यथा॒ पृथ᳚क् ।",
          "begin": 0.0,
          "end": 7.368
        },
        {
          "text": "धे॒नुर्न व॒त्सं पय᳚सा॒भि व॒ज्रिण॒मिन्द्र॒मिन्द᳚वो॒ मधु᳚मन्त ऊ॒र्मयः᳚ ॥",
          "begin": 7.368,
          "end": 13.4
        }
      ]
    },
    {
      "id": "9.86.3",
      "mandala": 9,
      "sukta": 86,
      "rik": 3,
      "padas": [
        {
          "text": "अत्यो॒ न हि᳚या॒नो अ॒भि वाज᳚मर्ष स्व॒र्वित्कोशं᳚ दि॒वो अद्रि᳚मातरम् ।",
          "begin": 0.0,
          "end": 7.914
        },
        {
          "text": "वृषा᳚ प॒वित्रे॒ अधि॒ सानो᳚ अ॒व्यये॒ सोमः᳚ पुना॒न इ᳚न्द्रि॒याय॒ धाय᳚से ॥",
          "begin": 7.914,
          "end": 15.2
        }
      ]
    },
    {
      "id": "9.86.4",
      "mandala": 9,
      "sukta": 86,
      "rik": 4,
      "padas": [
        {
          "text": "प्र त॒ आश्वि᳚नीः पवमान धी॒जुवो᳚ दि॒व्या अ᳚सृग्र॒न्पय᳚सा॒ धरी᳚मणि ।",
          "begin": 0.0,
          "end": 7.697
        },
        {
          "text": "प्रान्तरृष᳚य॒ः स्थावि᳚रीरसृक्षत॒ ये त्वा᳚ मृ॒जन्त्यृ᳚षिषाण वे॒धसः᳚ ॥",
          "begin": 7.697,
          "end": 14.44
        }
      ]
    },
    {
      "id": "9.86.5",
      "mandala": 9,
      "sukta": 86,
      "rik": 5,
      "padas": [
        {
          "text": "विश्वा॒ धामा᳚नि विश्वचक्ष॒ ऋभ्व᳚सः प्र॒भोस्ते᳚ स॒तः परि᳚ यन्ति के॒तवः᳚ ।",
          "begin": 0.0,
          "end": 7.958
        },
        {
          "text": "व्या॒न॒शिः प᳚वसे सोम॒ धर्म᳚भि॒ः पति॒र्विश्व᳚स्य॒ भुव᳚नस्य राजसि ॥",
          "begin": 7.958,
          "end": 13.32
        }
      ]
    },
    {
      "id": "9.86.6",
      "mandala": 9,
      "sukta": 86,
      "rik": 6,
      "padas": [
        {
          "text": "उ॒भ॒यत॒ः पव᳚मानस्य र॒श्मयो᳚ ध्रु॒वस्य᳚ स॒तः परि᳚ यन्ति के॒तवः᳚ ।",
          "begin": 0.0,
          "end": 7.31
        },
        {
          "text": "यदी᳚ प॒वित्रे॒ अधि᳚ मृ॒ज्यते॒ हरि॒ः सत्ता॒ नि योना᳚ क॒लशे᳚षु सीदति ॥",
          "begin": 7.31,
          "end": 14.24
        }
      ]
    },
    {
      "id": "9.86.7",
      "mandala": 9,
      "sukta": 86,
      "rik": 7,
      "padas": [
        {
          "text": "य॒ज्ञस्य᳚ के॒तुः प᳚वते स्वध्व॒रः सोमो᳚ दे॒वाना॒मुप᳚ याति निष्कृ॒तम् ।",
          "begin": 0.0,
          "end": 7.467
        },
        {
          "text": "स॒हस्र᳚धार॒ः परि॒ कोश᳚मर्षति॒ वृषा᳚ प॒वित्र॒मत्ये᳚ति॒ रोरु᳚वत् ॥",
          "begin": 7.467,
          "end": 13.48
        }
      ]
    },
    {
      "id": "9.86.8",
      "mandala": 9,
      "sukta": 86,
      "rik": 8,
      "padas": [
        {
          "text": "राजा᳚ समु॒द्रं न॒द्यो॒३॒᳚ वि गा᳚हते॒॑पामू॒र्मिं स᳚चते॒ सिन्धु᳚षु श्रि॒तः ।",
          "begin": 0.0,
          "end": 9.845
        },
        {
          "text": "अध्य᳚स्था॒त्सानु॒ पव᳚मानो अ॒व्ययं॒ नाभा᳚ पृथि॒व्या ध॒रुणो᳚ म॒हो दि॒वः ॥",
          "begin": 9.845,
          "end": 17.28
        }
      ]
    },
    {
      "id": "9.86.9",
      "mandala": 9,
      "sukta": 86,
      "rik": 9,
      "padas": [
        {
          "text": "दि॒वो न सानु᳚ स्त॒नय᳚न्नचिक्रद॒द्द्यौश्च॒ यस्य᳚ पृथि॒वी च॒ धर्म᳚भिः ।",
          "begin": 0.0,
          "end": 7.347
        },
        {
          "text": "इन्द्र᳚स्य स॒ख्यं प᳚वते वि॒वेवि᳚द॒त्सोमः᳚ पुना॒नः क॒लशे᳚षु सीदति ॥",
          "begin": 7.347,
          "end": 13.2
        }
      ]
    },
    {
      "id": "9.86.10",
      "mandala": 9,
      "sukta": 86,
      "rik": 10,
      "padas": [
        {
          "text": "ज्योति᳚र्य॒ज्ञस्य᳚ पवते॒ मधु᳚ प्रि॒यं पि॒ता दे॒वानां᳚ जनि॒ता वि॒भूव᳚सुः ।",
          "begin": 0.0,
          "end": 7.93
        },
        {
          "text": "दधा᳚ति॒ रत्नं᳚ स्व॒धयो᳚रपी॒च्यं᳚ म॒दिन्त᳚मो मत्स॒र इ᳚न्द्रि॒यो रसः᳚ ॥",
          "begin": 7.93,
          "end": 15.52
        }
      ]
    },
    {
      "id": "9.86.11",
      "mandala": 9,
      "sukta": 86,
      "rik": 11,
      "padas": [
        {
          "text": "अ॒भि॒क्रन्द᳚न्क॒लशं᳚ वा॒ज्य᳚र्षति॒ पति᳚र्दि॒वः श॒तधा᳚रो विचक्ष॒णः ।",
          "begin": 0.0,
          "end": 7.417
        },
        {
          "text": "हरि᳚र्मि॒त्रस्य॒ सद᳚नेषु सीदति मर्मृजा॒नो॑वि᳚भि॒ः सिन्धु᳚भि॒र्वृषा᳚ ॥",
          "begin": 7.417,
          "end": 14.2
        }
      ]
    },
    {
      "id": "9.86.12",
      "mandala": 9,
      "sukta": 86,
      "rik": 12,
      "padas": [
        {
          "text": "अग्रे॒ सिन्धू᳚नां॒ पव᳚मानो अर्ष॒त्यग्रे᳚ वा॒चो अ᳚ग्रि॒यो गोषु᳚ गच्छति ।",
          "begin": 0.0,
          "end": 8.253
        },
        {
          "text": "अग्रे॒ वाज᳚स्य भजते महाध॒नं स्वा᳚यु॒धः सो॒तृभि᳚ः पूयते॒ वृषा᳚ ॥",
          "begin": 8.253,
          "end": 15.76
        }
      ]
    },
    {
      "id": "9.86.13",
      "mandala": 9,
      "sukta": 86,
      "rik": 13,
      "padas": [
        {
          "text": "अ॒यं म॒तवा᳚ञ्छकु॒नो यथा᳚ हि॒तो॑व्ये᳚ ससार॒ पव᳚मान ऊ॒र्मिणा᳚ ।",
          "begin": 0.0,
          "end": 4.925
        },
        {
          "text": "तव॒ क्रत्वा॒ रोद᳚सी अन्त॒रा क᳚वे॒ शुचि᳚र्धि॒या प᳚वते॒ सोम᳚ इन्द्र ते ॥",
          "begin": 4.925,
          "end": 14.56
        }
      ]
    },
    {
      "id": "9.86.14",
      "mandala": 9,
      "sukta": 86,
      "rik": 14,
      "padas": [
        {
          "text": "द्रा॒पिं वसा᳚नो यज॒तो दि᳚वि॒स्पृश᳚मन्तरिक्ष॒प्रा भुव᳚ने॒ष्वर्पि᳚तः ।",
          "begin": 0.0,
          "end": 7.74
        },
        {
          "text": "स्व᳚र्जज्ञा॒नो नभ᳚सा॒भ्य᳚क्रमीत्प्र॒त्नम᳚स्य पि॒तर॒मा वि᳚वासति ॥",
          "begin": 7.74,
          "end": 12.92
        }
      ]
    },
    {
      "id": "9.86.15",
      "mandala": 9,
      "sukta": 86,
      "rik": 15,
      "padas": [
        {
          "text": "सो अ᳚स्य वि॒शे महि॒ शर्म᳚ यच्छति॒ यो अ᳚स्य॒ धाम᳚ प्रथ॒मं व्या᳚न॒शे ।",
          "begin": 0.0,
          "end": 7.536
        },
        {
          "text": "प॒दं यद᳚स्य पर॒मे व्यो᳚म॒न्यतो॒ विश्वा᳚ अ॒भि सं या᳚ति सं॒यतः᳚ ॥",
          "begin": 7.536,
          "end": 14.32
        }
      ]
    },
    {
      "id": "9.86.16",
      "mandala": 9,
      "sukta": 86,
      "rik": 16,
      "padas": [
        {
          "text": "प्रो अ᳚यासी॒दिन्दु॒रिन्द्र᳚स्य निष्कृ॒तं सखा॒ सख्यु॒र्न प्र मि᳚नाति सं॒गिर᳚म् ।",
          "begin": 0.0,
          "end": 7.899
        },
        {
          "text": "मर्य᳚ इव युव॒तिभि॒ः सम᳚र्षति॒ सोमः᳚ क॒लशे᳚ श॒तया᳚म्ना प॒था ॥",
          "begin": 7.899,
          "end": 13.52
        }
      ]
    },
    {
      "id": "9.86.17",
      "mandala": 9,
      "sukta": 86,
      "rik": 17,
      "padas": [
        {
          "text": "प्र वो॒ धियो᳚ मन्द्र॒युवो᳚ विप॒न्युवः᳚ पन॒स्युवः᳚ सं॒वस᳚नेष्वक्रमुः ।",
          "begin": 0.0,
          "end": 7.958
        },
        {
          "text": "सोमं᳚ मनी॒षा अ॒भ्य᳚नूषत॒ स्तुभो॒॑भि धे॒नव॒ः पय᳚सेमशिश्रयुः ॥",
          "begin": 7.958,
          "end": 14.12
        }
      ]
    },
    {
      "id": "9.86.18",
      "mandala": 9,
      "sukta": 86,
      "rik": 18,
      "padas": [
        {
          "text": "आ नः᳚ सोम सं॒यतं᳚ पि॒प्युषी॒मिष॒मिन्दो॒ पव᳚स्व॒ पव᳚मानो अ॒स्रिध᳚म् ।",
          "begin": 0.0,
          "end": 6.744
        },
        {
          "text": "या नो॒ दोह᳚ते॒ त्रिरह॒न्नस᳚श्चुषी क्षु॒मद्वाज᳚व॒न्मधु᳚मत्सु॒वीर्य᳚म् ॥",
          "begin": 6.744,
          "end": 14.36
        }
      ]
    },
    {
      "id": "9.86.19",
      "mandala": 9,
      "sukta": 86,
      "rik": 19,
      "padas": [
        {
          "text": "वृषा᳚ मती॒नां प᳚वते विचक्ष॒णः सोमो॒ अह्न᳚ः प्रतरी॒तोषसो᳚ दि॒वः ।",
          "begin": 0.0,
          "end": 4.693
        },
        {
          "text": "क्रा॒णा सिन्धू᳚नां क॒लशाँ᳚ अवीवश॒दिन्द्र᳚स्य॒ हार्द्या᳚वि॒शन्म᳚नी॒षिभि᳚ः ॥",
          "begin": 4.693,
          "end": 15.96
        }
      ]
    },
    {
      "id": "9.86.20",
      "mandala": 9,
      "sukta": 86,
      "rik": 20,
      "padas": [
        {
          "text": "म॒नी॒षिभि᳚ः पवते पू॒र्व्यः क॒विर्नृभि᳚र्य॒तः परि॒ कोशाँ᳚ अचिक्रदत् ।",
          "begin": 0.0,
          "end": 7.052
        },
        {
          "text": "त्रि॒तस्य॒ नाम᳚ ज॒नय॒न्मधु᳚ क्षर॒दिन्द्र᳚स्य वा॒योः स॒ख्याय॒ कर्त᳚वे ॥",
          "begin": 7.052,
          "end": 12.56
        }
      ]
    },
    {
      "id": "9.86.21",
      "mandala": 9,
      "sukta": 86,
      "rik": 21,
      "padas": [
        {
          "text": "अ॒यं पु᳚ना॒न उ॒षसो॒ वि रो᳚चयद॒यं सिन्धु᳚भ्यो अभवदु लोक॒कृत् ।",
          "begin": 0.0,
          "end": 6.953
        },
        {
          "text": "अ॒यं त्रिः स॒प्त दु᳚दुहा॒न आ॒शिरं॒ सोमो᳚ हृ॒दे प᳚वते॒ चारु᳚ मत्स॒रः ॥",
          "begin": 6.953,
          "end": 12.92
        }
      ]
    },
    {
      "id": "9.86.22",
      "mandala": 9,
      "sukta": 86,
      "rik": 22,
      "padas": [
        {
          "text": "पव᳚स्व सोम दि॒व्येषु॒ धाम᳚सु सृजा॒न इ᳚न्दो क॒लशे᳚ प॒वित्र॒ आ ।",
          "begin": 0.0,
          "end": 6.804
        },
        {
          "text": "सीद॒न्निन्द्र᳚स्य ज॒ठरे॒ कनि᳚क्रद॒न्नृभि᳚र्य॒तः सूर्य॒मारो᳚हयो दि॒वि ॥",
          "begin": 6.804,
          "end": 13.0
        }
      ]
    },
    {
      "id": "9.86.23",
      "mandala": 9,
      "sukta": 86,
      "rik": 23,
      "padas": [
        {
          "text": "अद्रि᳚भिः सु॒तः प᳚वसे प॒वित्र॒ आँ इन्द॒विन्द्र᳚स्य ज॒ठरे᳚ष्वावि॒शन् ।",
          "begin": 0.0,
          "end": 7.358
        },
        {
          "text": "त्वं नृ॒चक्षा᳚ अभवो विचक्षण॒ सोम᳚ गो॒त्रमङ्गि᳚रोभ्यो॑वृणो॒रप᳚ ॥",
          "begin": 7.358,
          "end": 13.52
        }
      ]
    },
    {
      "id": "9.86.24",
      "mandala": 9,
      "sukta": 86,
      "rik": 24,
      "padas": [
        {
          "text": "त्वां सो᳚म॒ पव᳚मानं स्वा॒ध्यो॑नु॒ विप्रा᳚सो अमदन्नव॒स्यवः᳚ ।",
          "begin": 0.0,
          "end": 8.021
        },
        {
          "text": "त्वां सु᳚प॒र्ण आभ᳚रद्दि॒वस्परीन्दो॒ विश्वा᳚भिर्म॒तिभि॒ः परि᳚ष्कृतम् ॥",
          "begin": 8.021,
          "end": 14.64
        }
      ]
    },
    {
      "id": "9.86.25",
      "mandala": 9,
      "sukta": 86,
      "rik": 25,
      "padas": [
        {
          "text": "अव्ये᳚ पुना॒नं परि॒ वार᳚ ऊ॒र्मिणा॒ हरिं᳚ नवन्ते अ॒भि स॒प्त धे॒नवः᳚ ।",
          "begin": 0.0,
          "end": 5.878
        },
        {
          "text": "अ॒पामु॒पस्थे॒ अध्या॒यवः᳚ क॒विमृ॒तस्य॒ योना᳚ महि॒षा अ᳚हेषत ॥",
          "begin": 5.878,
          "end": 14.12
        }
      ]
    },
    {
      "id": "9.86.26",
      "mandala": 9,
      "sukta": 86,
      "rik": 26,
      "padas": [
        {
          "text": "इन्दु᳚ः पुना॒नो अति᳚ गाहते॒ मृधो॒ विश्वा᳚नि कृ॒ण्वन्त्सु॒पथा᳚नि॒ यज्य᳚वे ।",
          "begin": 0.0,
          "end": 7.675
        },
        {
          "text": "गाः कृ᳚ण्वा॒नो नि॒र्णिजं᳚ हर्य॒तः क॒विरत्यो॒ न क्रीळ॒न्परि॒ वार᳚मर्षति ॥",
          "begin": 7.675,
          "end": 15.12
        }
      ]
    },
    {
      "id": "9.86.27",
      "mandala": 9,
      "sukta": 86,
      "rik": 27,
      "padas": [
        {
          "text": "अ॒स॒श्चतः᳚ श॒तधा᳚रा अभि॒श्रियो॒ हरिं᳚ नव॒न्ते॑व॒ ता उ᳚द॒न्युवः᳚ ।",
          "begin": 0.0,
          "end": 7.344
        },
        {
          "text": "क्षिपो᳚ मृजन्ति॒ परि॒ गोभि॒रावृ᳚तं तृ॒तीये᳚ पृ॒ष्ठे अधि᳚ रोच॒ने दि॒वः ॥",
          "begin": 7.344,
          "end": 14.2
        }
      ]
    },
    {
      "id": "9.86.28",
      "mandala": 9,
      "sukta": 86,
      "rik": 28,
      "padas": [
        {
          "text": "तवे॒माः प्र॒जा दि॒व्यस्य॒ रेत᳚स॒स्त्वं विश्व᳚स्य॒ भुव᳚नस्य राजसि ।",
          "begin": 0.0,
          "end": 6.146
        },
        {
          "text": "अथे॒दं विश्वं᳚ पवमान ते॒ वशे॒ त्वमि᳚न्दो प्रथ॒मो धा᳚म॒धा अ᳚सि ॥",
          "begin": 6.146,
          "end": 13.64
        }
      ]
    },
    {
      "id": "9.86.29",
      "mandala": 9,
      "sukta": 86,
      "rik": 29,
      "padas": [
        {
          "text": "त्वं स᳚मु॒द्रो अ᳚सि विश्व॒वित्क᳚वे॒ तवे॒माः पञ्च᳚ प्र॒दिशो॒ विध᳚र्मणि ।",
          "begin": 0.0,
          "end": 7.178
        },
        {
          "text": "त्वं द्यां च᳚ पृथि॒वीं चाति᳚ जभ्रिषे॒ तव॒ ज्योतीं᳚षि पवमान॒ सूर्य᳚ः ॥",
          "begin": 7.178,
          "end": 13.68
        }
      ]
    },
    {
      "id": "9.86.30",
      "mandala": 9,
      "sukta": 86,
      "rik": 30,
      "padas": [
        {
          "text": "त्वं प॒वित्रे॒ रज᳚सो॒ विध᳚र्मणि दे॒वेभ्य᳚ः सोम पवमान पूयसे ।",
          "begin": 0.0,
          "end": 6.741
        },
        {
          "text": "त्वामु॒शिजः᳚ प्रथ॒मा अ᳚गृभ्णत॒ तुभ्ये॒मा विश्वा॒ भुव᳚नानि येमिरे ॥",
          "begin": 6.741,
          "end": 12.4
        }
      ]
    },
    {
      "id": "9.86.31",
      "mandala": 9,
      "sukta": 86,
      "rik": 31,
      "padas": [
        {
          "text": "प्र रे॒भ ए॒त्यति॒ वार᳚म॒व्ययं॒ वृषा॒ वने॒ष्वव᳚ चक्रद॒द्धरि᳚ः ।",
          "begin": 0.0,
          "end": 6.728
        },
        {
          "text": "सं धी॒तयो᳚ वावशा॒ना अ᳚नूषत॒ शिशुं᳚ रिहन्ति म॒तय॒ः पनि᳚प्नतम् ॥",
          "begin": 6.728,
          "end": 13.12
        }
      ]
    },
    {
      "id": "9.86.32",
      "mandala": 9,
      "sukta": 86,
      "rik": 32,
      "padas": [
        {
          "text": "स सूर्य᳚स्य र॒श्मिभि॒ः परि᳚ व्यत॒ तन्तुं᳚ तन्वा॒नस्त्रि॒वृतं॒ यथा᳚ वि॒दे ।",
          "begin": 0.0,
          "end": 6.117
        },
        {
          "text": "नय᳚न्नृ॒तस्य᳚ प्र॒शिषो॒ नवी᳚यसी॒ः पति॒र्जनी᳚ना॒मुप᳚ याति निष्कृ॒तम् ॥",
          "begin": 6.117,
          "end": 14.56
        }
      ]
    },
    {
      "id": "9.86.33",
      "mandala": 9,
      "sukta": 86,
      "rik": 33,
      "padas": [
        {
          "text": "राजा॒ सिन्धू᳚नां पवते॒ पति᳚र्दि॒व ऋ॒तस्य᳚ याति प॒थिभि॒ः कनि᳚क्रदत् ।",
          "begin": 0.0,
          "end": 7.418
        },
        {
          "text": "स॒हस्र᳚धार॒ः परि᳚ षिच्यते॒ हरि᳚ः पुना॒नो वाचं᳚ ज॒नय॒न्नुपा᳚वसुः ॥",
          "begin": 7.418,
          "end": 13.64
        }
      ]
    },
    {
      "id": "9.86.34",
      "mandala": 9,
      "sukta": 86,
      "rik": 34,
      "padas": [
        {
          "text": "पव᳚मान॒ मह्यर्णो॒ वि धा᳚वसि॒ सूरो॒ न चि॒त्रो अव्य᳚यानि॒ पव्य᳚या ।",
          "begin": 0.0,
          "end": 7.061
        },
        {
          "text": "गभ᳚स्तिपूतो॒ नृभि॒रद्रि᳚भिः सु॒तो म॒हे वाजा᳚य॒ धन्या᳚य धन्वसि ॥",
          "begin": 7.061,
          "end": 13.68
        }
      ]
    },
    {
      "id": "9.86.35",
      "mandala": 9,
      "sukta": 86,
      "rik": 35,
      "padas": [
        {
          "text": "इष॒मूर्जं᳚ पवमाना॒भ्य᳚र्षसि श्ये॒नो न वंसु᳚ क॒लशे᳚षु सीदसि ।",
          "begin": 0.0,
          "end": 6.911
        },
        {
          "text": "इन्द्रा᳚य॒ मद्वा॒ मद्यो॒ मदः᳚ सु॒तो दि॒वो वि᳚ष्ट॒म्भ उ᳚प॒मो वि᳚चक्ष॒णः ॥",
          "begin": 6.911,
          "end": 14.04
        }
      ]
    },
    {
      "id": "9.86.36",
      "mandala": 9,
      "sukta": 86,
      "rik": 36,
      "padas": [
        {
          "text": "स॒प्त स्वसा᳚रो अ॒भि मा॒तर॒ः शिशुं॒ नवं᳚ जज्ञा॒नं जेन्यं᳚ विप॒श्चित᳚म् ।",
          "begin": 0.0,
          "end": 7.502
        },
        {
          "text": "अ॒पां ग᳚न्ध॒र्वं दि॒व्यं नृ॒चक्ष᳚सं॒ सोमं॒ विश्व᳚स्य॒ भुव᳚नस्य रा॒जसे᳚ ॥",
          "begin": 7.502,
          "end": 15.4
        }
      ]
    },
    {
      "id": "9.86.37",
      "mandala": 9,
      "sukta": 86,
      "rik": 37,
      "padas": [
        {
          "text": "ई॒शा॒न इ॒मा भुव᳚नानि॒ वीय᳚से युजा॒न इ᳚न्दो ह॒रितः᳚ सुप॒र्ण्य᳚ः ।",
          "begin": 0.0,
          "end": 5.022
        },
        {
          "text": "तास्ते᳚ क्षरन्तु॒ मधु᳚मद्घृ॒तं पय॒स्तव᳚ व्र॒ते सो᳚म तिष्ठन्तु कृ॒ष्टयः᳚ ॥",
          "begin": 5.022,
          "end": 14.72
        }
      ]
    },
    {
      "id": "9.86.38",
      "mandala": 9,
      "sukta": 86,
      "rik": 38,
      "padas": [
        {
          "text": "त्वं नृ॒चक्षा᳚ असि सोम वि॒श्वत॒ः पव᳚मान वृषभ॒ ता वि धा᳚वसि ।",
          "begin": 0.0,
          "end": 7.154
        },
        {
          "text": "स नः᳚ पवस्व॒ वसु᳚म॒द्धिर᳚ण्यवद्व॒यं स्या᳚म॒ भुव᳚नेषु जी॒वसे᳚ ॥",
          "begin": 7.154,
          "end": 13.52
        }
      ]
    },
    {
      "id": "9.86.39",
      "mandala": 9,
      "sukta": 86,
      "rik": 39,
      "padas": [
        {
          "text": "गो॒वित्प᳚वस्व वसु॒विद्धि᳚रण्य॒विद्रे᳚तो॒धा इ᳚न्दो॒ भुव᳚ने॒ष्वर्पि᳚तः ।",
          "begin": 0.0,
          "end": 6.414
        },
        {
          "text": "त्वं सु॒वीरो᳚ असि सोम विश्व॒वित्तं त्वा॒ विप्रा॒ उप᳚ गि॒रेम आ᳚सते ॥",
          "begin": 6.414,
          "end": 14.16
        }
      ]
    },
    {
      "id": "9.86.40",
      "mandala": 9,
      "sukta": 86,
      "rik": 40,
      "padas": [
        {
          "text": "उन्मध्व᳚ ऊ॒र्मिर्व॒नना᳚ अतिष्ठिपद॒पो वसा᳚नो महि॒षो वि गा᳚हते ।",
          "begin": 0.0,
          "end": 5.923
        },
        {
          "text": "राजा᳚ प॒वित्र᳚रथो॒ वाज॒मारु᳚हत्स॒हस्र᳚भृष्टिर्जयति॒ श्रवो᳚ बृ॒हत् ॥",
          "begin": 5.923,
          "end": 14.12
        }
      ]
    },
    {
      "id": "9.86.41",
      "mandala": 9,
      "sukta": 86,
      "rik": 41,
      "padas": [
        {
          "text": "स भ॒न्दना॒ उदि᳚यर्ति प्र॒जाव᳚तीर्वि॒श्वायु॒र्विश्वा᳚ः सु॒भरा॒ अह᳚र्दिवि ।",
          "begin": 0.0,
          "end": 7.881
        },
        {
          "text": "ब्रह्म᳚ प्र॒जाव᳚द्र॒यिमश्व᳚पस्त्यं पी॒त इ᳚न्द॒विन्द्र᳚म॒स्मभ्यं᳚ याचतात् ॥",
          "begin": 7.881,
          "end": 14.44
        }
      ]
    },
    {
      "id": "9.86.42",
      "mandala": 9,
      "sukta": 86,
      "rik": 42,
      "padas": [
        {
          "text": "सो अग्रे॒ अह्नां॒ हरि᳚र्हर्य॒तो मद॒ः प्र चेत᳚सा चेतयते॒ अनु॒ द्युभि᳚ः ।",
          "begin": 0.0,
          "end": 8.625
        },
        {
          "text": "द्वा जना᳚ या॒तय᳚न्न॒न्तरी᳚यते॒ नरा᳚ च॒ शंसं॒ दैव्यं᳚ च ध॒र्तरि᳚ ॥",
          "begin": 8.625,
          "end": 15.76
        }
      ]
    },
    {
      "id": "9.86.43",
      "mandala": 9,
      "sukta": 86,
      "rik": 43,
      "padas": [
        {
          "text": "अ॒ञ्जते॒ व्य᳚ञ्जते॒ सम᳚ञ्जते॒ क्रतुं᳚ रिहन्ति॒ मधु᳚ना॒भ्य᳚ञ्जते ।",
          "begin": 0.0,
          "end": 8.1
        },
        {
          "text": "सिन्धो᳚रुच्छ्वा॒से प॒तय᳚न्तमु॒क्षणं᳚ हिरण्यपा॒वाः प॒शुमा᳚सु गृभ्णते ॥",
          "begin": 8.1,
          "end": 15.56
        }
      ]
    },
    {
      "id": "9.86.44",
      "mandala": 9,
      "sukta": 86,
      "rik": 44,
      "padas": [
        {
          "text": "वि॒प॒श्चिते॒ पव᳚मानाय गायत म॒ही न धारात्यन्धो᳚ अर्षति ।",
          "begin": 0.0,
          "end": 6.248
        },
        {
          "text": "अहि॒र्न जू॒र्णामति᳚ सर्पति॒ त्वच॒मत्यो॒ न क्रीळ᳚न्नसर॒द्वृषा॒ हरि᳚ः ॥",
          "begin": 6.248,
          "end": 13.4
        }
      ]
    },
    {
      "id": "9.86.45",
      "mandala": 9,
      "sukta": 86,
      "rik": 45,
      "padas": [
        {
          "text": "अ॒ग्रे॒गो राजाप्य᳚स्तविष्यते वि॒मानो॒ अह्नां॒ भुव᳚ने॒ष्वर्पि᳚तः ।",
          "begin": 0.0,
          "end": 7.869
        },
        {
          "text": "हरि᳚र्घृ॒तस्नु᳚ः सु॒दृशी᳚को अर्ण॒वो ज्यो॒तीर᳚थः पवते रा॒य ओ॒क्य᳚ः ॥",
          "begin": 7.869,
          "end": 14.88
        }
      ]
    },
    {
      "id": "9.86.46",
      "mandala": 9,
      "sukta": 86,
      "rik": 46,
      "padas": [
        {
          "text": "अस᳚र्जि स्क॒म्भो दि॒व उद्य᳚तो॒ मद॒ः परि᳚ त्रि॒धातु॒र्भुव᳚नान्यर्षति ।",
          "begin": 0.0,
          "end": 7.165
        },
        {
          "text": "अं॒शुं रि᳚हन्ति म॒तय॒ः पनि᳚प्नतं गि॒रा यदि᳚ नि॒र्णिज᳚मृ॒ग्मिणो᳚ य॒युः ॥",
          "begin": 7.165,
          "end": 12.84
        }
      ]
    },
    {
      "id": "9.86.47",
      "mandala": 9,
      "sukta": 86,
      "rik": 47,
      "padas": [
        {
          "text": "प्र ते॒ धारा॒ अत्यण्वा᳚नि मे॒ष्य᳚ः पुना॒नस्य᳚ सं॒यतो᳚ यन्ति॒ रंह᳚यः ।",
          "begin": 0.0,
          "end": 8.41
        },
        {
          "text": "यद्गोभि᳚रिन्दो च॒म्वो᳚ः सम॒ज्यस॒ आ सु᳚वा॒नः सो᳚म क॒लशे᳚षु सीदसि ॥",
          "begin": 8.41,
          "end": 15.08
        }
      ]
    },
    {
      "id": "9.86.48",
      "mandala": 9,
      "sukta": 86,
      "rik": 48,
      "padas": [
        {
          "text": "पव᳚स्व सोम क्रतु॒विन्न᳚ उ॒क्थ्यो॑व्यो॒ वारे॒ परि᳚ धाव॒ मधु᳚ प्रि॒यम् ।",
          "begin": 0.0,
          "end": 7.178
        },
        {
          "text": "ज॒हि विश्वा᳚न्र॒क्षस᳚ इन्दो अ॒त्रिणो᳚ बृ॒हद्व᳚देम वि॒दथे᳚ सु॒वीरा᳚ः ॥",
          "begin": 7.178,
          "end": 14.8
        }
      ]
    }
  ]
}