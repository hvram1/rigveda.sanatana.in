{
  "mandala": 9,
  "sukta": 78,
  "verses": [
    {
      "id": "9.78.1",
      "mandala": 9,
      "sukta": 78,
      "rik": 1,
      "padas": [
        {
          "text": "प्र राजा॒ वाचं᳚ ज॒नय᳚न्नसिष्यदद॒पो वसा᳚नो अ॒भि गा इ᳚यक्षति ।",
          "begin": 0.0,
          "end": 8.576
        },
        {
          "text": "गृ॒भ्णाति᳚ रि॒प्रमवि᳚रस्य॒ तान्वा᳚ शु॒द्धो दे॒वाना॒मुप᳚ याति निष्कृ॒तम् ॥",
          "begin": 8.576,
          "end": 15.92
        }
      ]
    },
    {
      "id": "9.78.2",
      "mandala": 9,
      "sukta": 78,
      "rik": 2,
      "padas": [
        {
          "text": "इन्द्रा᳚य सोम॒ परि᳚ षिच्यसे॒ नृभि᳚र्नृ॒चक्षा᳚ ऊ॒र्मिः क॒विर᳚ज्यसे॒ वने᳚ ।",
          "begin": 0.0,
          "end": 7.893
        },
        {
          "text": "पू॒र्वीर्हि ते᳚ स्रु॒तय॒ः सन्ति॒ यात᳚वे स॒हस्र॒मश्वा॒ हर᳚यश्चमू॒षदः᳚ ॥",
          "begin": 7.893,
          "end": 14.96
        }
      ]
    },
    {
      "id": "9.78.3",
      "mandala": 9,
      "sukta": 78,
      "rik": 3,
      "padas": [
        {
          "text": "स॒मु॒द्रिया᳚ अप्स॒रसो᳚ मनी॒षिण॒मासी᳚ना अ॒न्तर॒भि सोम᳚मक्षरन् ।",
          "begin": 0.0,
          "end": 7.982
        },
        {
          "text": "ता ईं᳚ हिन्वन्ति ह॒र्म्यस्य᳚ स॒क्षणिं॒ याच᳚न्ते सु॒म्नं पव᳚मान॒मक्षि᳚तम् ॥",
          "begin": 7.982,
          "end": 15.36
        }
      ]
    },
    {
      "id": "9.78.4",
      "mandala": 9,
      "sukta": 78,
      "rik": 4,
      "padas": [
        {
          "text": "गो॒जिन्न॒ः सोमो᳚ रथ॒जिद्धि᳚रण्य॒जित्स्व॒र्जिद॒ब्जित्प᳚वते सहस्र॒जित् ।",
          "begin": 0.0,
          "end": 6.856
        },
        {
          "text": "यं दे॒वास᳚श्चक्रि॒रे पी॒तये॒ मदं॒ स्वादि᳚ष्ठं द्र॒प्सम᳚रु॒णं म᳚यो॒भुव᳚म् ॥",
          "begin": 6.856,
          "end": 13.84
        }
      ]
    },
    {
      "id": "9.78.5",
      "mandala": 9,
      "sukta": 78,
      "rik": 5,
      "padas": [
        {
          "text": "ए॒तानि᳚ सोम॒ पव᳚मानो अस्म॒युः स॒त्यानि᳚ कृ॒ण्वन्द्रवि᳚णान्यर्षसि ।",
          "begin": 0.0,
          "end": 6.629
        },
        {
          "text": "ज॒हि शत्रु᳚मन्ति॒के दू᳚र॒के च॒ य उ॒र्वीं गव्यू᳚ति॒मभ᳚यं च नस्कृधि ॥",
          "begin": 6.629,
          "end": 14.4
        }
      ]
    }
  ]
}