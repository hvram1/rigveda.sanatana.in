{
  "mandala": 9,
  "sukta": 79,
  "verses": [
    {
      "id": "9.79.1",
      "mandala": 9,
      "sukta": 79,
      "rik": 1,
      "padas": [
        {
          "text": "अ॒चो॒दसो᳚ नो धन्व॒न्त्विन्द᳚व॒ः प्र सु᳚वा॒नासो᳚ बृ॒हद्दि᳚वेषु॒ हर᳚यः ।",
          "begin": 0.0,
          "end": 6.383
        },
        {
          "text": "वि च॒ नश᳚न्न इ॒षो अरा᳚तयो॒॑र्यो न᳚शन्त॒ सनि᳚षन्त नो॒ धियः᳚ ॥",
          "begin": 6.383,
          "end": 16.08
        }
      ]
    },
    {
      "id": "9.79.2",
      "mandala": 9,
      "sukta": 79,
      "rik": 2,
      "padas": [
        {
          "text": "प्र णो᳚ धन्व॒न्त्विन्द᳚वो मद॒च्युतो॒ धना᳚ वा॒ येभि॒रर्व᳚तो जुनी॒मसि᳚ ।",
          "begin": 0.0,
          "end": 7.117
        },
        {
          "text": "ति॒रो मर्त᳚स्य॒ कस्य᳚ चि॒त्परि᳚ह्वृतिं व॒यं धना᳚नि वि॒श्वधा᳚ भरेमहि ॥",
          "begin": 7.117,
          "end": 13.64
        }
      ]
    },
    {
      "id": "9.79.3",
      "mandala": 9,
      "sukta": 79,
      "rik": 3,
      "padas": [
        {
          "text": "उ॒त स्वस्या॒ अरा᳚त्या अ॒रिर्हि ष उ॒तान्यस्या॒ अरा᳚त्या॒ वृको॒ हि षः ।",
          "begin": 0.0,
          "end": 8.44
        },
        {
          "text": "धन्व॒न्न तृष्णा॒ सम᳚रीत॒ ताँ अ॒भि सोम᳚ ज॒हि प᳚वमान दुरा॒ध्य᳚ः ॥",
          "begin": 8.44,
          "end": 14.52
        }
      ]
    },
    {
      "id": "9.79.4",
      "mandala": 9,
      "sukta": 79,
      "rik": 4,
      "padas": [
        {
          "text": "दि॒वि ते॒ नाभा᳚ पर॒मो य आ᳚द॒दे पृ᳚थि॒व्यास्ते᳚ रुरुहु॒ः सान᳚वि॒ क्षिपः᳚ ।",
          "begin": 0.0,
          "end": 8.288
        },
        {
          "text": "अद्र᳚यस्त्वा बप्सति॒ गोरधि᳚ त्व॒च्य१॒᳚प्सु त्वा॒ हस्तै᳚र्दुदुहुर्मनी॒षिणः᳚ ॥",
          "begin": 8.288,
          "end": 15.28
        }
      ]
    },
    {
      "id": "9.79.5",
      "mandala": 9,
      "sukta": 79,
      "rik": 5,
      "padas": [
        {
          "text": "ए॒वा त᳚ इन्दो सु॒भ्वं᳚ सु॒पेश᳚सं॒ रसं᳚ तुञ्जन्ति प्रथ॒मा अ᳚भि॒श्रियः᳚ ।",
          "begin": 0.0,
          "end": 8.53
        },
        {
          "text": "निदं᳚निदं पवमान॒ नि ता᳚रिष आ॒विस्ते॒ शुष्मो᳚ भवतु प्रि॒यो मदः᳚ ॥",
          "begin": 8.53,
          "end": 16.76
        }
      ]
    }
  ]
}