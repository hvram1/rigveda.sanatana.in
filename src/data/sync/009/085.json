{
  "mandala": 9,
  "sukta": 85,
  "verses": [
    {
      "id": "9.85.1",
      "mandala": 9,
      "sukta": 85,
      "rik": 1,
      "padas": [
        {
          "text": "इन्द्रा᳚य सोम॒ सुषु᳚त॒ः परि᳚ स्र॒वापामी᳚वा भवतु॒ रक्ष᳚सा स॒ह ।",
          "begin": 0.0,
          "end": 6.964
        },
        {
          "text": "मा ते॒ रस᳚स्य मत्सत द्वया॒विनो॒ द्रवि᳚णस्वन्त इ॒ह स॒न्त्विन्द᳚वः ॥",
          "begin": 6.964,
          "end": 16.2
        }
      ]
    },
    {
      "id": "9.85.2",
      "mandala": 9,
      "sukta": 85,
      "rik": 2,
      "padas": [
        {
          "text": "अ॒स्मान्त्स᳚म॒र्ये प᳚वमान चोदय॒ दक्षो᳚ दे॒वाना॒मसि॒ हि प्रि॒यो मदः᳚ ।",
          "begin": 0.0,
          "end": 7.959
        },
        {
          "text": "ज॒हि शत्रूँ᳚र॒भ्या भ᳚न्दनाय॒तः पिबे᳚न्द्र॒ सोम॒मव᳚ नो॒ मृधो᳚ जहि ॥",
          "begin": 7.959,
          "end": 14.68
        }
      ]
    },
    {
      "id": "9.85.3",
      "mandala": 9,
      "sukta": 85,
      "rik": 3,
      "padas": [
        {
          "text": "अद᳚ब्ध इन्दो पवसे म॒दिन्त᳚म आ॒त्मेन्द्र᳚स्य भवसि धा॒सिरु᳚त्त॒मः ।",
          "begin": 0.0,
          "end": 7.259
        },
        {
          "text": "अ॒भि स्व᳚रन्ति ब॒हवो᳚ मनी॒षिणो॒ राजा᳚नम॒स्य भुव᳚नस्य निंसते ॥",
          "begin": 7.259,
          "end": 13.0
        }
      ]
    },
    {
      "id": "9.85.4",
      "mandala": 9,
      "sukta": 85,
      "rik": 4,
      "padas": [
        {
          "text": "स॒हस्र᳚णीथः श॒तधा᳚रो॒ अद्भु᳚त॒ इन्द्रा॒येन्दु᳚ः पवते॒ काम्यं॒ मधु᳚ ।",
          "begin": 0.0,
          "end": 7.956
        },
        {
          "text": "जय॒न्क्षेत्र᳚म॒भ्य᳚र्षा॒ जय᳚न्न॒प उ॒रुं नो᳚ गा॒तुं कृ᳚णु सोम मीढ्वः ॥",
          "begin": 7.956,
          "end": 14.76
        }
      ]
    },
    {
      "id": "9.85.5",
      "mandala": 9,
      "sukta": 85,
      "rik": 5,
      "padas": [
        {
          "text": "कनि᳚क्रदत्क॒लशे॒ गोभि᳚रज्यसे॒ व्य१॒᳚व्ययं᳚ स॒मया॒ वार᳚मर्षसि ।",
          "begin": 0.0,
          "end": 7.11
        },
        {
          "text": "म॒र्मृ॒ज्यमा᳚नो॒ अत्यो॒ न सा᳚न॒सिरिन्द्र᳚स्य सोम ज॒ठरे॒ सम᳚क्षरः ॥",
          "begin": 7.11,
          "end": 14.44
        }
      ]
    },
    {
      "id": "9.85.6",
      "mandala": 9,
      "sukta": 85,
      "rik": 6,
      "padas": [
        {
          "text": "स्वा॒दुः प᳚वस्व दि॒व्याय॒ जन्म᳚ने स्वा॒दुरिन्द्रा᳚य सु॒हवी᳚तुनाम्ने ।",
          "begin": 0.0,
          "end": 7.876
        },
        {
          "text": "स्वा॒दुर्मि॒त्राय॒ वरु᳚णाय वा॒यवे॒ बृह॒स्पत᳚ये॒ मधु᳚माँ॒ अदा᳚भ्यः ॥",
          "begin": 7.876,
          "end": 14.32
        }
      ]
    },
    {
      "id": "9.85.7",
      "mandala": 9,
      "sukta": 85,
      "rik": 7,
      "padas": [
        {
          "text": "अत्यं᳚ मृजन्ति क॒लशे॒ दश॒ क्षिप॒ः प्र विप्रा᳚णां म॒तयो॒ वाच᳚ ईरते ।",
          "begin": 0.0,
          "end": 7.717
        },
        {
          "text": "पव᳚माना अ॒भ्य᳚र्षन्ति सुष्टु॒तिमेन्द्रं᳚ विशन्ति मदि॒रास॒ इन्द᳚वः ॥",
          "begin": 7.717,
          "end": 13.96
        }
      ]
    },
    {
      "id": "9.85.8",
      "mandala": 9,
      "sukta": 85,
      "rik": 8,
      "padas": [
        {
          "text": "पव᳚मानो अ॒भ्य᳚र्षा सु॒वीर्य᳚मु॒र्वीं गव्यू᳚तिं॒ महि॒ शर्म᳚ स॒प्रथः᳚ ।",
          "begin": 0.0,
          "end": 8.27
        },
        {
          "text": "माकि᳚र्नो अ॒स्य परि᳚षूतिरीश॒तेन्दो॒ जये᳚म॒ त्वया॒ धनं᳚धनम् ॥",
          "begin": 8.27,
          "end": 15.12
        }
      ]
    },
    {
      "id": "9.85.9",
      "mandala": 9,
      "sukta": 85,
      "rik": 9,
      "padas": [
        {
          "text": "अधि॒ द्याम᳚स्थाद्वृष॒भो वि᳚चक्ष॒णो॑रू᳚रुच॒द्वि दि॒वो रो᳚च॒ना क॒विः ।",
          "begin": 0.0,
          "end": 5.791
        },
        {
          "text": "राजा᳚ प॒वित्र॒मत्ये᳚ति॒ रोरु᳚वद्दि॒वः पी॒यूषं᳚ दुहते नृ॒चक्ष᳚सः ॥",
          "begin": 5.791,
          "end": 14.68
        }
      ]
    },
    {
      "id": "9.85.10",
      "mandala": 9,
      "sukta": 85,
      "rik": 10,
      "padas": [
        {
          "text": "दि॒वो नाके॒ मधु᳚जिह्वा अस॒श्चतो᳚ वे॒ना दु᳚हन्त्यु॒क्षणं᳚ गिरि॒ष्ठाम् ।",
          "begin": 0.0,
          "end": 7.734
        },
        {
          "text": "अ॒प्सु द्र॒प्सं वा᳚वृधा॒नं स᳚मु॒द्र आ सिन्धो᳚रू॒र्मा मधु᳚मन्तं प॒वित्र॒ आ ॥",
          "begin": 7.734,
          "end": 15.36
        }
      ]
    },
    {
      "id": "9.85.11",
      "mandala": 9,
      "sukta": 85,
      "rik": 11,
      "padas": [
        {
          "text": "नाके᳚ सुप॒र्णमु᳚पपप्ति॒वांसं॒ गिरो᳚ वे॒नाना᳚मकृपन्त पू॒र्वीः ।",
          "begin": 0.0,
          "end": 8.207
        },
        {
          "text": "शिशुं᳚ रिहन्ति म॒तय॒ः पनि᳚प्नतं हिर॒ण्ययं᳚ शकु॒नं क्षाम᳚णि॒ स्थाम् ॥",
          "begin": 8.207,
          "end": 14.88
        }
      ]
    },
    {
      "id": "9.85.12",
      "mandala": 9,
      "sukta": 85,
      "rik": 12,
      "padas": [
        {
          "text": "ऊ॒र्ध्वो ग᳚न्ध॒र्वो अधि॒ नाके᳚ अस्था॒द्विश्वा᳚ रू॒पा प्र᳚ति॒चक्षा᳚णो अस्य ।",
          "begin": 0.0,
          "end": 9.971
        },
        {
          "text": "भा॒नुः शु॒क्रेण᳚ शो॒चिषा॒ व्य᳚द्यौ॒त्प्रारू᳚रुच॒द्रोद᳚सी मा॒तरा॒ शुचि᳚ः ॥",
          "begin": 9.971,
          "end": 18.72
        }
      ]
    }
  ]
}