{
  "mandala": 9,
  "sukta": 68,
  "verses": [
    {
      "id": "9.68.1",
      "mandala": 9,
      "sukta": 68,
      "rik": 1,
      "padas": [
        {
          "text": "प्र दे॒वमच्छा॒ मधु᳚मन्त॒ इन्द॒वो॑सि᳚ष्यदन्त॒ गाव॒ आ न धे॒नवः᳚ ।",
          "begin": 0.0,
          "end": 10.775
        },
        {
          "text": "ब॒र्हि॒षदो᳚ वच॒नाव᳚न्त॒ ऊध᳚भिः परि॒स्रुत᳚मु॒स्रिया᳚ नि॒र्णिजं᳚ धिरे ॥",
          "begin": 10.775,
          "end": 15.64
        }
      ]
    },
    {
      "id": "9.68.2",
      "mandala": 9,
      "sukta": 68,
      "rik": 2,
      "padas": [
        {
          "text": "स रोरु᳚वद॒भि पूर्वा᳚ अचिक्रददुपा॒रुहः᳚ श्र॒थय᳚न्त्स्वादते॒ हरि᳚ः ।",
          "begin": 0.0,
          "end": 6.966
        },
        {
          "text": "ति॒रः प॒वित्रं᳚ परि॒यन्नु॒रु ज्रयो॒ नि शर्या᳚णि दधते दे॒व आ वर᳚म् ॥",
          "begin": 6.966,
          "end": 13.84
        }
      ]
    },
    {
      "id": "9.68.3",
      "mandala": 9,
      "sukta": 68,
      "rik": 3,
      "padas": [
        {
          "text": "वि यो म॒मे य॒म्या᳚ संय॒ती मदः᳚ साकं॒वृधा॒ पय᳚सा पिन्व॒दक्षि᳚ता ।",
          "begin": 0.0,
          "end": 6.76
        },
        {
          "text": "म॒ही अ᳚पा॒रे रज᳚सी वि॒वेवि᳚ददभि॒व्रज॒न्नक्षि᳚तं॒ पाज॒ आ द᳚दे ॥",
          "begin": 6.76,
          "end": 12.8
        }
      ]
    },
    {
      "id": "9.68.4",
      "mandala": 9,
      "sukta": 68,
      "rik": 4,
      "padas": [
        {
          "text": "स मा॒तरा᳚ वि॒चर᳚न्वा॒जय᳚न्न॒पः प्र मेधि᳚रः स्व॒धया᳚ पिन्वते प॒दम् ।",
          "begin": 0.0,
          "end": 7.721
        },
        {
          "text": "अं॒शुर्यवे᳚न पिपिशे य॒तो नृभि॒ः सं जा॒मिभि॒र्नस᳚ते॒ रक्ष᳚ते॒ शिरः᳚ ॥",
          "begin": 7.721,
          "end": 13.6
        }
      ]
    },
    {
      "id": "9.68.5",
      "mandala": 9,
      "sukta": 68,
      "rik": 5,
      "padas": [
        {
          "text": "सं दक्षे᳚ण॒ मन᳚सा जायते क॒विरृ॒तस्य॒ गर्भो॒ निहि᳚तो य॒मा प॒रः ।",
          "begin": 0.0,
          "end": 6.786
        },
        {
          "text": "यूना᳚ ह॒ सन्ता᳚ प्रथ॒मं वि ज᳚ज्ञतु॒र्गुहा᳚ हि॒तं जनि᳚म॒ नेम॒मुद्य᳚तम् ॥",
          "begin": 6.786,
          "end": 13.36
        }
      ]
    },
    {
      "id": "9.68.6",
      "mandala": 9,
      "sukta": 68,
      "rik": 6,
      "padas": [
        {
          "text": "म॒न्द्रस्य᳚ रू॒पं वि᳚विदुर्मनी॒षिणः᳚ श्ये॒नो यदन्धो॒ अभ᳚रत्परा॒वतः᳚ ।",
          "begin": 0.0,
          "end": 7.336
        },
        {
          "text": "तं म᳚र्जयन्त सु॒वृधं᳚ न॒दीष्वाँ उ॒शन्त᳚मं॒शुं प᳚रि॒यन्त᳚मृ॒ग्मिय᳚म् ॥",
          "begin": 7.336,
          "end": 13.84
        }
      ]
    },
    {
      "id": "9.68.7",
      "mandala": 9,
      "sukta": 68,
      "rik": 7,
      "padas": [
        {
          "text": "त्वां मृ᳚जन्ति॒ दश॒ योष᳚णः सु॒तं सोम॒ ऋषि᳚भिर्म॒तिभि᳚र्धी॒तिभि᳚र्हि॒तम् ।",
          "begin": 0.0,
          "end": 5.909
        },
        {
          "text": "अव्यो॒ वारे᳚भिरु॒त दे॒वहू᳚तिभि॒र्नृभि᳚र्य॒तो वाज॒मा द᳚र्षि सा॒तये᳚ ॥",
          "begin": 5.909,
          "end": 13.8
        }
      ]
    },
    {
      "id": "9.68.8",
      "mandala": 9,
      "sukta": 68,
      "rik": 8,
      "padas": [
        {
          "text": "प॒रि॒प्र॒यन्तं᳚ व॒य्यं᳚ सुषं॒सदं॒ सोमं᳚ मनी॒षा अ॒भ्य᳚नूषत॒ स्तुभः᳚ ।",
          "begin": 0.0,
          "end": 5.529
        },
        {
          "text": "यो धार᳚या॒ मधु᳚माँ ऊ॒र्मिणा᳚ दि॒व इय᳚र्ति॒ वाचं᳚ रयि॒षाळम᳚र्त्यः ॥",
          "begin": 5.529,
          "end": 14.8
        }
      ]
    },
    {
      "id": "9.68.9",
      "mandala": 9,
      "sukta": 68,
      "rik": 9,
      "padas": [
        {
          "text": "अ॒यं दि॒व इ᳚यर्ति॒ विश्व॒मा रज॒ः सोमः᳚ पुना॒नः क॒लशे᳚षु सीदति ।",
          "begin": 0.0,
          "end": 6.072
        },
        {
          "text": "अ॒द्भिर्गोभि᳚र्मृज्यते॒ अद्रि᳚भिः सु॒तः पु᳚ना॒न इन्दु॒र्वरि᳚वो विदत्प्रि॒यम् ॥",
          "begin": 6.072,
          "end": 13.28
        }
      ]
    },
    {
      "id": "9.68.10",
      "mandala": 9,
      "sukta": 68,
      "rik": 10,
      "padas": [
        {
          "text": "ए॒वा नः᳚ सोम परिषि॒च्यमा᳚नो॒ वयो॒ दध᳚च्चि॒त्रत᳚मं पवस्व ।",
          "begin": 0.0,
          "end": 6.007
        },
        {
          "text": "अ॒द्वे॒षे द्यावा᳚पृथि॒वी हु᳚वेम॒ देवा᳚ ध॒त्त र॒यिम॒स्मे सु॒वीर᳚म् ॥",
          "begin": 6.007,
          "end": 15.88
        }
      ]
    }
  ]
}