{
  "mandala": 9,
  "sukta": 88,
  "verses": [
    {
      "id": "9.88.1",
      "mandala": 9,
      "sukta": 88,
      "rik": 1,
      "padas": [
        {
          "text": "अ॒यं सोम᳚ इन्द्र॒ तुभ्यं᳚ सुन्वे॒ तुभ्यं᳚ पवते॒ त्वम᳚स्य पाहि ।",
          "begin": 0.0,
          "end": 8.021
        },
        {
          "text": "त्वं ह॒ यं च᳚कृ॒षे त्वं व᳚वृ॒ष इन्दुं॒ मदा᳚य॒ युज्या᳚य॒ सोम᳚म् ॥",
          "begin": 8.021,
          "end": 15.24
        }
      ]
    },
    {
      "id": "9.88.2",
      "mandala": 9,
      "sukta": 88,
      "rik": 2,
      "padas": [
        {
          "text": "स ईं॒ रथो॒ न भु᳚रि॒षाळ᳚योजि म॒हः पु॒रूणि᳚ सा॒तये॒ वसू᳚नि ।",
          "begin": 0.0,
          "end": 6.676
        },
        {
          "text": "आदीं॒ विश्वा᳚ नहु॒ष्या᳚णि जा॒ता स्व᳚र्षाता॒ वन᳚ ऊ॒र्ध्वा न᳚वन्त ॥",
          "begin": 6.676,
          "end": 13.32
        }
      ]
    },
    {
      "id": "9.88.3",
      "mandala": 9,
      "sukta": 88,
      "rik": 3,
      "padas": [
        {
          "text": "वा॒युर्न यो नि॒युत्वाँ᳚ इ॒ष्टया᳚मा॒ नास᳚त्येव॒ हव॒ आ शम्भ᳚विष्ठः ।",
          "begin": 0.0,
          "end": 7.993
        },
        {
          "text": "वि॒श्ववा᳚रो द्रविणो॒दा इ᳚व॒ त्मन्पू॒षेव᳚ धी॒जव᳚नो॑सि सोम ॥",
          "begin": 7.993,
          "end": 14.08
        }
      ]
    },
    {
      "id": "9.88.4",
      "mandala": 9,
      "sukta": 88,
      "rik": 4,
      "padas": [
        {
          "text": "इन्द्रो॒ न यो म॒हा कर्मा᳚णि॒ चक्रि᳚र्ह॒न्ता वृ॒त्राणा᳚मसि सोम पू॒र्भित् ।",
          "begin": 0.0,
          "end": 7.782
        },
        {
          "text": "पै॒द्वो न हि त्वमहि᳚नाम्नां ह॒न्ता विश्व᳚स्यासि सोम॒ दस्यो᳚ः ॥",
          "begin": 7.782,
          "end": 14.2
        }
      ]
    },
    {
      "id": "9.88.5",
      "mandala": 9,
      "sukta": 88,
      "rik": 5,
      "padas": [
        {
          "text": "अ॒ग्निर्न यो वन॒ आ सृ॒ज्यमा᳚नो॒ वृथा॒ पाजां᳚सि कृणुते न॒दीषु᳚ ।",
          "begin": 0.0,
          "end": 7.396
        },
        {
          "text": "जनो॒ न युध्वा᳚ मह॒त उ᳚प॒ब्दिरिय᳚र्ति॒ सोम॒ः पव᳚मान ऊ॒र्मिम् ॥",
          "begin": 7.396,
          "end": 13.0
        }
      ]
    },
    {
      "id": "9.88.6",
      "mandala": 9,
      "sukta": 88,
      "rik": 6,
      "padas": [
        {
          "text": "ए॒ते सोमा॒ अति॒ वारा॒ण्यव्या᳚ दि॒व्या न कोशा᳚सो अ॒भ्रव᳚र्षाः ।",
          "begin": 0.0,
          "end": 8.039
        },
        {
          "text": "वृथा᳚ समु॒द्रं सिन्ध᳚वो॒ न नीची᳚ः सु॒तासो᳚ अ॒भि क॒लशाँ᳚ असृग्रन् ॥",
          "begin": 8.039,
          "end": 15.84
        }
      ]
    },
    {
      "id": "9.88.7",
      "mandala": 9,
      "sukta": 88,
      "rik": 7,
      "padas": [
        {
          "text": "शु॒ष्मी शर्धो॒ न मारु᳚तं पव॒स्वान᳚भिशस्ता दि॒व्या यथा॒ विट् ।",
          "begin": 0.0,
          "end": 6.679
        },
        {
          "text": "आपो॒ न म॒क्षू सु᳚म॒तिर्भ᳚वा नः स॒हस्रा᳚प्साः पृतना॒षाण्न य॒ज्ञः ॥",
          "begin": 6.679,
          "end": 12.96
        }
      ]
    },
    {
      "id": "9.88.8",
      "mandala": 9,
      "sukta": 88,
      "rik": 8,
      "padas": [
        {
          "text": "राज्ञो॒ नु ते॒ वरु᳚णस्य व्र॒तानि᳚ बृ॒हद्ग᳚भी॒रं तव᳚ सोम॒ धाम᳚ ।",
          "begin": 0.0,
          "end": 6.786
        },
        {
          "text": "शुचि॒ष्ट्वम᳚सि प्रि॒यो न मि॒त्रो द॒क्षाय्यो᳚ अर्य॒मेवा᳚सि सोम ॥",
          "begin": 6.786,
          "end": 14.8
        }
      ]
    }
  ]
}