{
  "mandala": 9,
  "sukta": 108,
  "verses": [
    {
      "id": "9.108.1",
      "mandala": 9,
      "sukta": 108,
      "rik": 1,
      "padas": [
        {
          "text": "पव᳚स्व॒ मधु᳚मत्तम॒ इन्द्रा᳚य सोम क्रतु॒वित्त᳚मो॒ मदः᳚ ।",
          "begin": 0.0,
          "end": 7.888
        },
        {
          "text": "महि᳚ द्यु॒क्षत᳚मो॒ मदः᳚ ॥",
          "begin": 7.888,
          "end": 10.48
        }
      ]
    },
    {
      "id": "9.108.2",
      "mandala": 9,
      "sukta": 108,
      "rik": 2,
      "padas": [
        {
          "text": "यस्य᳚ ते पी॒त्वा वृ᳚ष॒भो वृ᳚षा॒यते॒॑स्य पी॒ता स्व॒र्विदः᳚ ।",
          "begin": 0.0,
          "end": 6.252
        },
        {
          "text": "स सु॒प्रके᳚तो अ॒भ्य᳚क्रमी॒दिषो॑च्छा॒ वाजं॒ नैत᳚शः ॥",
          "begin": 6.252,
          "end": 11.56
        }
      ]
    },
    {
      "id": "9.108.3",
      "mandala": 9,
      "sukta": 108,
      "rik": 3,
      "padas": [
        {
          "text": "त्वं ह्य१॒᳚ङ्ग दैव्या॒ पव᳚मान॒ जनि᳚मानि द्यु॒मत्त᳚मः ।",
          "begin": 0.0,
          "end": 6.708
        },
        {
          "text": "अ॒मृ॒त॒त्वाय᳚ घो॒षयः᳚ ॥",
          "begin": 6.708,
          "end": 8.72
        }
      ]
    },
    {
      "id": "9.108.4",
      "mandala": 9,
      "sukta": 108,
      "rik": 4,
      "padas": [
        {
          "text": "येना॒ नव᳚ग्वो द॒ध्यङ्ङ᳚पोर्णु॒ते येन॒ विप्रा᳚स आपि॒रे ।",
          "begin": 0.0,
          "end": 7.616
        },
        {
          "text": "दे॒वानां᳚ सु॒म्ने अ॒मृत᳚स्य॒ चारु᳚णो॒ येन॒ श्रवां᳚स्यान॒शुः ॥",
          "begin": 7.616,
          "end": 12.56
        }
      ]
    },
    {
      "id": "9.108.5",
      "mandala": 9,
      "sukta": 108,
      "rik": 5,
      "padas": [
        {
          "text": "ए॒ष स्य धार᳚या सु॒तो॑व्यो॒ वारे᳚भिः पवते म॒दिन्त᳚मः ।",
          "begin": 0.0,
          "end": 6.519
        },
        {
          "text": "क्रीळ᳚न्नू॒र्मिर॒पामि᳚व ॥",
          "begin": 6.519,
          "end": 9.56
        }
      ]
    },
    {
      "id": "9.108.6",
      "mandala": 9,
      "sukta": 108,
      "rik": 6,
      "padas": [
        {
          "text": "य उ॒स्रिया॒ अप्या᳚ अ॒न्तरश्म᳚नो॒ निर्गा अकृ᳚न्त॒दोज᳚सा ।",
          "begin": 0.0,
          "end": 6.45
        },
        {
          "text": "अ॒भि व्र॒जं त᳚त्निषे॒ गव्य॒मश्व्यं᳚ व॒र्मीव᳚ धृष्ण॒वा रु᳚ज ॥",
          "begin": 6.45,
          "end": 12.56
        }
      ]
    },
    {
      "id": "9.108.7",
      "mandala": 9,
      "sukta": 108,
      "rik": 7,
      "padas": [
        {
          "text": "आ सो᳚ता॒ परि᳚ षिञ्च॒ताश्वं॒ न स्तोम᳚म॒प्तुरं᳚ रज॒स्तुर᳚म् ।",
          "begin": 0.0,
          "end": 7.393
        },
        {
          "text": "व॒न॒क्र॒क्षमु᳚द॒प्रुत᳚म् ॥",
          "begin": 7.393,
          "end": 10.12
        }
      ]
    },
    {
      "id": "9.108.8",
      "mandala": 9,
      "sukta": 108,
      "rik": 8,
      "padas": [
        {
          "text": "स॒हस्र᳚धारं वृष॒भं प᳚यो॒वृधं᳚ प्रि॒यं दे॒वाय॒ जन्म᳚ने ।",
          "begin": 0.0,
          "end": 5.559
        },
        {
          "text": "ऋ॒तेन॒ य ऋ॒तजा᳚तो विवावृ॒धे राजा᳚ दे॒व ऋ॒तं बृ॒हत् ॥",
          "begin": 5.559,
          "end": 11.8
        }
      ]
    },
    {
      "id": "9.108.9",
      "mandala": 9,
      "sukta": 108,
      "rik": 9,
      "padas": [
        {
          "text": "अ॒भि द्यु॒म्नं बृ॒हद्यश॒ इष᳚स्पते दिदी॒हि दे᳚व देव॒युः ।",
          "begin": 0.0,
          "end": 6.768
        },
        {
          "text": "वि कोशं᳚ मध्य॒मं यु᳚व ॥",
          "begin": 6.768,
          "end": 9.56
        }
      ]
    },
    {
      "id": "9.108.10",
      "mandala": 9,
      "sukta": 108,
      "rik": 10,
      "padas": [
        {
          "text": "आ व᳚च्यस्व सुदक्ष च॒म्वो᳚ः सु॒तो वि॒शां वह्नि॒र्न वि॒श्पति᳚ः ।",
          "begin": 0.0,
          "end": 6.518
        },
        {
          "text": "वृ॒ष्टिं दि॒वः प᳚वस्व री॒तिम॒पां जिन्वा॒ गवि᳚ष्टये॒ धियः᳚ ॥",
          "begin": 6.518,
          "end": 12.4
        }
      ]
    },
    {
      "id": "9.108.11",
      "mandala": 9,
      "sukta": 108,
      "rik": 11,
      "padas": [
        {
          "text": "ए॒तमु॒ त्यं म᳚द॒च्युतं᳚ स॒हस्र᳚धारं वृष॒भं दिवो᳚ दुहुः ।",
          "begin": 0.0,
          "end": 7.214
        },
        {
          "text": "विश्वा॒ वसू᳚नि॒ बिभ्र᳚तम् ॥",
          "begin": 7.214,
          "end": 10.0
        }
      ]
    },
    {
      "id": "9.108.12",
      "mandala": 9,
      "sukta": 108,
      "rik": 12,
      "padas": [
        {
          "text": "वृषा॒ वि ज᳚ज्ञे ज॒नय॒न्नम᳚र्त्यः प्र॒तप॒ञ्ज्योति᳚षा॒ तमः᳚ ।",
          "begin": 0.0,
          "end": 6.508
        },
        {
          "text": "स सुष्टु᳚तः क॒विभि᳚र्नि॒र्णिजं᳚ दधे त्रि॒धात्व᳚स्य॒ दंस᳚सा ॥",
          "begin": 6.508,
          "end": 11.52
        }
      ]
    },
    {
      "id": "9.108.13",
      "mandala": 9,
      "sukta": 108,
      "rik": 13,
      "padas": [
        {
          "text": "स सु᳚न्वे॒ यो वसू᳚नां॒ यो रा॒यामा᳚ने॒ता य इळा᳚नाम् ।",
          "begin": 0.0,
          "end": 8.151
        },
        {
          "text": "सोमो॒ यः सु᳚क्षिती॒नाम् ॥",
          "begin": 8.151,
          "end": 10.96
        }
      ]
    },
    {
      "id": "9.108.14",
      "mandala": 9,
      "sukta": 108,
      "rik": 14,
      "padas": [
        {
          "text": "यस्य᳚ न॒ इन्द्र॒ः पिबा॒द्यस्य᳚ म॒रुतो॒ यस्य᳚ वार्य॒मणा॒ भगः᳚ ।",
          "begin": 0.0,
          "end": 6.199
        },
        {
          "text": "आ येन᳚ मि॒त्रावरु᳚णा॒ करा᳚मह॒ एन्द्र॒मव᳚से म॒हे ॥",
          "begin": 6.199,
          "end": 11.4
        }
      ]
    },
    {
      "id": "9.108.15",
      "mandala": 9,
      "sukta": 108,
      "rik": 15,
      "padas": [
        {
          "text": "इन्द्रा᳚य सोम॒ पात᳚वे॒ नृभि᳚र्य॒तः स्वा᳚यु॒धो म॒दिन्त᳚मः ।",
          "begin": 0.0,
          "end": 6.867
        },
        {
          "text": "पव᳚स्व॒ मधु᳚मत्तमः ॥",
          "begin": 6.867,
          "end": 9.4
        }
      ]
    },
    {
      "id": "9.108.16",
      "mandala": 9,
      "sukta": 108,
      "rik": 16,
      "padas": [
        {
          "text": "इन्द्र᳚स्य॒ हार्दि᳚ सोम॒धान॒मा वि᳚श समु॒द्रमि᳚व॒ सिन्ध᳚वः ।",
          "begin": 0.0,
          "end": 6.26
        },
        {
          "text": "जुष्टो᳚ मि॒त्राय॒ वरु᳚णाय वा॒यवे᳚ दि॒वो वि᳚ष्ट॒म्भ उ᳚त्त॒मः ॥",
          "begin": 6.26,
          "end": 14.36
        }
      ]
    }
  ]
}