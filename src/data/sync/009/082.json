{
  "mandala": 9,
  "sukta": 82,
  "verses": [
    {
      "id": "9.82.1",
      "mandala": 9,
      "sukta": 82,
      "rik": 1,
      "padas": [
        {
          "text": "असा᳚वि॒ सोमो᳚ अरु॒षो वृषा॒ हरी॒ राजे᳚व द॒स्मो अ॒भि गा अ᳚चिक्रदत् ।",
          "begin": 0.0,
          "end": 11.443
        },
        {
          "text": "पु॒ना॒नो वारं॒ पर्ये᳚त्य॒व्ययं᳚ श्ये॒नो न योनिं᳚ घृ॒तव᳚न्तमा॒सद᳚म् ॥",
          "begin": 11.443,
          "end": 19.32
        }
      ]
    },
    {
      "id": "9.82.2",
      "mandala": 9,
      "sukta": 82,
      "rik": 2,
      "padas": [
        {
          "text": "क॒विर्वे᳚ध॒स्या पर्ये᳚षि॒ माहि᳚न॒मत्यो॒ न मृ॒ष्टो अ॒भि वाज᳚मर्षसि ।",
          "begin": 0.0,
          "end": 6.861
        },
        {
          "text": "अ॒प॒सेध᳚न्दुरि॒ता सो᳚म मृळय घृ॒तं वसा᳚न॒ः परि᳚ यासि नि॒र्णिज᳚म् ॥",
          "begin": 6.861,
          "end": 13.76
        }
      ]
    },
    {
      "id": "9.82.3",
      "mandala": 9,
      "sukta": 82,
      "rik": 3,
      "padas": [
        {
          "text": "प॒र्जन्य᳚ः पि॒ता म᳚हि॒षस्य᳚ प॒र्णिनो॒ नाभा᳚ पृथि॒व्या गि॒रिषु॒ क्षयं᳚ दधे ।",
          "begin": 0.0,
          "end": 7.289
        },
        {
          "text": "स्वसा᳚र॒ आपो᳚ अ॒भि गा उ॒तास᳚र॒न्त्सं ग्राव᳚भिर्नसते वी॒ते अ᳚ध्व॒रे ॥",
          "begin": 7.289,
          "end": 14.12
        }
      ]
    },
    {
      "id": "9.82.4",
      "mandala": 9,
      "sukta": 82,
      "rik": 4,
      "padas": [
        {
          "text": "जा॒येव॒ पत्या॒वधि॒ शेव᳚ मंहसे॒ पज्रा᳚या गर्भ शृणु॒हि ब्रवी᳚मि ते ।",
          "begin": 0.0,
          "end": 7.34
        },
        {
          "text": "अ॒न्तर्वाणी᳚षु॒ प्र च᳚रा॒ सु जी॒वसे᳚॑नि॒न्द्यो वृ॒जने᳚ सोम जागृहि ॥",
          "begin": 7.34,
          "end": 13.28
        }
      ]
    },
    {
      "id": "9.82.5",
      "mandala": 9,
      "sukta": 82,
      "rik": 5,
      "padas": [
        {
          "text": "यथा॒ पूर्वे᳚भ्यः शत॒सा अमृ᳚ध्रः सहस्र॒साः प॒र्यया॒ वाज᳚मिन्दो ।",
          "begin": 0.0,
          "end": 7.908
        },
        {
          "text": "ए॒वा प᳚वस्व सुवि॒ताय॒ नव्य᳚से॒ तव᳚ व्र॒तमन्वापः᳚ सचन्ते ॥",
          "begin": 7.908,
          "end": 15.36
        }
      ]
    }
  ]
}