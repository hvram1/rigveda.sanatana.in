{
  "mandala": 9,
  "sukta": 95,
  "verses": [
    {
      "id": "9.95.1",
      "mandala": 9,
      "sukta": 95,
      "rik": 1,
      "padas": [
        {
          "text": "कनि᳚क्रन्ति॒ हरि॒रा सृ॒ज्यमा᳚न॒ः सीद॒न्वन᳚स्य ज॒ठरे᳚ पुना॒नः ।",
          "begin": 0.0,
          "end": 8.488
        },
        {
          "text": "नृभि᳚र्य॒तः कृ᳚णुते नि॒र्णिजं॒ गा अतो᳚ म॒तीर्ज᳚नयत स्व॒धाभि᳚ः ॥",
          "begin": 8.488,
          "end": 15.52
        }
      ]
    },
    {
      "id": "9.95.2",
      "mandala": 9,
      "sukta": 95,
      "rik": 2,
      "padas": [
        {
          "text": "हरि᳚ः सृजा॒नः प॒थ्या᳚मृ॒तस्येय᳚र्ति॒ वाच᳚मरि॒तेव॒ नाव᳚म् ।",
          "begin": 0.0,
          "end": 6.71
        },
        {
          "text": "दे॒वो दे॒वानां॒ गुह्या᳚नि॒ नामा॒विष्कृ᳚णोति ब॒र्हिषि᳚ प्र॒वाचे᳚ ॥",
          "begin": 6.71,
          "end": 12.84
        }
      ]
    },
    {
      "id": "9.95.3",
      "mandala": 9,
      "sukta": 95,
      "rik": 3,
      "padas": [
        {
          "text": "अ॒पामि॒वेदू॒र्मय॒स्तर्तु᳚राणा॒ः प्र म᳚नी॒षा ई᳚रते॒ सोम॒मच्छ᳚ ।",
          "begin": 0.0,
          "end": 7.377
        },
        {
          "text": "न॒म॒स्यन्ती॒रुप᳚ च॒ यन्ति॒ सं चा च᳚ विशन्त्युश॒तीरु॒शन्त᳚म् ॥",
          "begin": 7.377,
          "end": 12.6
        }
      ]
    },
    {
      "id": "9.95.4",
      "mandala": 9,
      "sukta": 95,
      "rik": 4,
      "padas": [
        {
          "text": "तं म᳚र्मृजा॒नं म᳚हि॒षं न साना᳚वं॒शुं दु᳚हन्त्यु॒क्षणं᳚ गिरि॒ष्ठाम् ।",
          "begin": 0.0,
          "end": 7.025
        },
        {
          "text": "तं वा᳚वशा॒नं म॒तयः᳚ सचन्ते त्रि॒तो बि᳚भर्ति॒ वरु᳚णं समु॒द्रे ॥",
          "begin": 7.025,
          "end": 13.4
        }
      ]
    },
    {
      "id": "9.95.5",
      "mandala": 9,
      "sukta": 95,
      "rik": 5,
      "padas": [
        {
          "text": "इष्य॒न्वाच᳚मुपव॒क्तेव॒ होतु᳚ः पुना॒न इ᳚न्दो॒ वि ष्या᳚ मनी॒षाम् ।",
          "begin": 0.0,
          "end": 7.691
        },
        {
          "text": "इन्द्र᳚श्च॒ यत्क्षय᳚थ॒ः सौभ᳚गाय सु॒वीर्य᳚स्य॒ पत᳚यः स्याम ॥",
          "begin": 7.691,
          "end": 14.6
        }
      ]
    }
  ]
}