{
  "mandala": 9,
  "sukta": 2,
  "verses": [
    {
      "id": "9.2.1",
      "mandala": 9,
      "sukta": 2,
      "rik": 1,
      "padas": [
        {
          "text": "पव᳚स्व देव॒वीरति᳚ प॒वित्रं᳚ सोम॒ रंह्या᳚ ।",
          "begin": 0.0,
          "end": 6.064
        },
        {
          "text": "इन्द्र᳚मिन्दो॒ वृषा वि᳚श ॥",
          "begin": 6.064,
          "end": 8.64
        }
      ]
    },
    {
      "id": "9.2.2",
      "mandala": 9,
      "sukta": 2,
      "rik": 2,
      "padas": [
        {
          "text": "आ व᳚च्यस्व॒ महि॒ प्सरो॒ वृषे᳚न्दो द्यु॒म्नव᳚त्तमः ।",
          "begin": 0.0,
          "end": 6.091
        },
        {
          "text": "आ योनिं᳚ धर्ण॒सिः स᳚दः ॥",
          "begin": 6.091,
          "end": 8.96
        }
      ]
    },
    {
      "id": "9.2.3",
      "mandala": 9,
      "sukta": 2,
      "rik": 3,
      "padas": [
        {
          "text": "अधु᳚क्षत प्रि॒यं मधु॒ धारा᳚ सु॒तस्य᳚ वे॒धसः᳚ ।",
          "begin": 0.0,
          "end": 5.649
        },
        {
          "text": "अ॒पो व᳚सिष्ट सु॒क्रतु᳚ः ॥",
          "begin": 5.649,
          "end": 8.16
        }
      ]
    },
    {
      "id": "9.2.4",
      "mandala": 9,
      "sukta": 2,
      "rik": 4,
      "padas": [
        {
          "text": "म॒हान्तं᳚ त्वा म॒हीरन्वापो᳚ अर्षन्ति॒ सिन्ध᳚वः ।",
          "begin": 0.0,
          "end": 6.402
        },
        {
          "text": "यद्गोभि᳚र्वासयि॒ष्यसे᳚ ॥",
          "begin": 6.402,
          "end": 9.84
        }
      ]
    },
    {
      "id": "9.2.5",
      "mandala": 9,
      "sukta": 2,
      "rik": 5,
      "padas": [
        {
          "text": "स॒मु॒द्रो अ॒प्सु मा᳚मृजे विष्ट॒म्भो ध॒रुणो᳚ दि॒वः ।",
          "begin": 0.0,
          "end": 6.297
        },
        {
          "text": "सोमः᳚ प॒वित्रे᳚ अस्म॒युः ॥",
          "begin": 6.297,
          "end": 9.36
        }
      ]
    },
    {
      "id": "9.2.6",
      "mandala": 9,
      "sukta": 2,
      "rik": 6,
      "padas": [
        {
          "text": "अचि᳚क्रद॒द्वृषा॒ हरि᳚र्म॒हान्मि॒त्रो न द᳚र्श॒तः ।",
          "begin": 0.0,
          "end": 5.843
        },
        {
          "text": "सं सूर्ये᳚ण रोचते ॥",
          "begin": 5.843,
          "end": 8.56
        }
      ]
    },
    {
      "id": "9.2.7",
      "mandala": 9,
      "sukta": 2,
      "rik": 7,
      "padas": [
        {
          "text": "गिर᳚स्त इन्द॒ ओज᳚सा मर्मृ॒ज्यन्ते᳚ अप॒स्युवः᳚ ।",
          "begin": 0.0,
          "end": 5.009
        },
        {
          "text": "याभि॒र्मदा᳚य॒ शुम्भ᳚से ॥",
          "begin": 5.009,
          "end": 8.48
        }
      ]
    },
    {
      "id": "9.2.8",
      "mandala": 9,
      "sukta": 2,
      "rik": 8,
      "padas": [
        {
          "text": "तं त्वा॒ मदा᳚य॒ घृष्व᳚य उ लोककृ॒त्नुमी᳚महे ।",
          "begin": 0.0,
          "end": 5.261
        },
        {
          "text": "तव॒ प्रश᳚स्तयो म॒हीः ॥",
          "begin": 5.261,
          "end": 8.16
        }
      ]
    },
    {
      "id": "9.2.9",
      "mandala": 9,
      "sukta": 2,
      "rik": 9,
      "padas": [
        {
          "text": "अ॒स्मभ्य᳚मिन्दविन्द्र॒युर्मध्व᳚ः पवस्व॒ धार᳚या ।",
          "begin": 0.0,
          "end": 3.526
        },
        {
          "text": "प॒र्जन्यो᳚ वृष्टि॒माँ इ᳚व ॥",
          "begin": 3.526,
          "end": 8.48
        }
      ]
    },
    {
      "id": "9.2.10",
      "mandala": 9,
      "sukta": 2,
      "rik": 10,
      "padas": [
        {
          "text": "गो॒षा इ᳚न्दो नृ॒षा अ᳚स्यश्व॒सा वा᳚ज॒सा उ॒त ।",
          "begin": 0.0,
          "end": 5.802
        },
        {
          "text": "आ॒त्मा य॒ज्ञस्य᳚ पू॒र्व्यः ॥",
          "begin": 5.802,
          "end": 12.64
        }
      ]
    }
  ]
}