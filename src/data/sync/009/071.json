{
  "mandala": 9,
  "sukta": 71,
  "verses": [
    {
      "id": "9.71.1",
      "mandala": 9,
      "sukta": 71,
      "rik": 1,
      "padas": [
        {
          "text": "आ दक्षि᳚णा सृज्यते शु॒ष्म्या॒३॒᳚सदं॒ वेति᳚ द्रु॒हो र॒क्षसः᳚ पाति॒ जागृ᳚विः ।",
          "begin": 0.0,
          "end": 11.126
        },
        {
          "text": "हरि᳚रोप॒शं कृ᳚णुते॒ नभ॒स्पय᳚ उप॒स्तिरे᳚ च॒म्वो॒३॒᳚र्ब्रह्म᳚ नि॒र्णिजे᳚ ॥",
          "begin": 11.126,
          "end": 20.68
        }
      ]
    },
    {
      "id": "9.71.2",
      "mandala": 9,
      "sukta": 71,
      "rik": 2,
      "padas": [
        {
          "text": "प्र कृ᳚ष्टि॒हेव᳚ शू॒ष ए᳚ति॒ रोरु᳚वदसु॒र्यं१॒᳚ वर्णं॒ नि रि᳚णीते अस्य॒ तम् ।",
          "begin": 0.0,
          "end": 7.08
        },
        {
          "text": "जहा᳚ति व॒व्रिं पि॒तुरे᳚ति निष्कृ॒तमु᳚प॒प्रुतं᳚ कृणुते नि॒र्णिजं॒ तना᳚ ॥",
          "begin": 7.08,
          "end": 14.68
        }
      ]
    },
    {
      "id": "9.71.3",
      "mandala": 9,
      "sukta": 71,
      "rik": 3,
      "padas": [
        {
          "text": "अद्रि᳚भिः सु॒तः प᳚वते॒ गभ᳚स्त्योर्वृषा॒यते॒ नभ᳚सा॒ वेप᳚ते म॒ती ।",
          "begin": 0.0,
          "end": 6.815
        },
        {
          "text": "स मो᳚दते॒ नस᳚ते॒ साध᳚ते गि॒रा ने᳚नि॒क्ते अ॒प्सु यज᳚ते॒ परी᳚मणि ॥",
          "begin": 6.815,
          "end": 13.6
        }
      ]
    },
    {
      "id": "9.71.4",
      "mandala": 9,
      "sukta": 71,
      "rik": 4,
      "padas": [
        {
          "text": "परि᳚ द्यु॒क्षं सह᳚सः पर्वता॒वृधं॒ मध्व᳚ः सिञ्चन्ति ह॒र्म्यस्य᳚ स॒क्षणि᳚म् ।",
          "begin": 0.0,
          "end": 7.575
        },
        {
          "text": "आ यस्मि॒न्गावः᳚ सुहु॒ताद॒ ऊध᳚नि मू॒र्धञ्छ्री॒णन्त्य᳚ग्रि॒यं वरी᳚मभिः ॥",
          "begin": 7.575,
          "end": 14.0
        }
      ]
    },
    {
      "id": "9.71.5",
      "mandala": 9,
      "sukta": 71,
      "rik": 5,
      "padas": [
        {
          "text": "समी॒ रथं॒ न भु॒रिजो᳚रहेषत॒ दश॒ स्वसा᳚रो॒ अदि᳚तेरु॒पस्थ॒ आ ।",
          "begin": 0.0,
          "end": 7.091
        },
        {
          "text": "जिगा॒दुप᳚ ज्रयति॒ गोर᳚पी॒च्यं᳚ प॒दं यद᳚स्य म॒तुथा॒ अजी᳚जनन् ॥",
          "begin": 7.091,
          "end": 14.0
        }
      ]
    },
    {
      "id": "9.71.6",
      "mandala": 9,
      "sukta": 71,
      "rik": 6,
      "padas": [
        {
          "text": "श्ये॒नो न योनिं॒ सद᳚नं धि॒या कृ॒तं हि᳚र॒ण्यय᳚मा॒सदं᳚ दे॒व एष᳚ति ।",
          "begin": 0.0,
          "end": 6.307
        },
        {
          "text": "ए रि᳚णन्ति ब॒र्हिषि᳚ प्रि॒यं गि॒राश्वो॒ न दे॒वाँ अप्ये᳚ति य॒ज्ञियः᳚ ॥",
          "begin": 6.307,
          "end": 13.32
        }
      ]
    },
    {
      "id": "9.71.7",
      "mandala": 9,
      "sukta": 71,
      "rik": 7,
      "padas": [
        {
          "text": "परा॒ व्य᳚क्तो अरु॒षो दि॒वः क॒विर्वृषा᳚ त्रिपृ॒ष्ठो अ᳚नविष्ट॒ गा अ॒भि ।",
          "begin": 0.0,
          "end": 7.977
        },
        {
          "text": "स॒हस्र᳚णीति॒र्यति᳚ः परा॒यती᳚ रे॒भो न पू॒र्वीरु॒षसो॒ वि रा᳚जति ॥",
          "begin": 7.977,
          "end": 14.44
        }
      ]
    },
    {
      "id": "9.71.8",
      "mandala": 9,
      "sukta": 71,
      "rik": 8,
      "padas": [
        {
          "text": "त्वे॒षं रू॒पं कृ᳚णुते॒ वर्णो᳚ अस्य॒ स यत्राश᳚य॒त्समृ᳚ता॒ सेध᳚ति स्रि॒धः ।",
          "begin": 0.0,
          "end": 7.438
        },
        {
          "text": "अ॒प्सा या᳚ति स्व॒धया॒ दैव्यं॒ जनं॒ सं सु᳚ष्टु॒ती नस᳚ते॒ सं गोअ᳚ग्रया ॥",
          "begin": 7.438,
          "end": 13.88
        }
      ]
    },
    {
      "id": "9.71.9",
      "mandala": 9,
      "sukta": 71,
      "rik": 9,
      "padas": [
        {
          "text": "उ॒क्षेव᳚ यू॒था प᳚रि॒यन्न᳚रावी॒दधि॒ त्विषी᳚रधित॒ सूर्य᳚स्य ।",
          "begin": 0.0,
          "end": 6.921
        },
        {
          "text": "दि॒व्यः सु᳚प॒र्णो॑व᳚ चक्षत॒ क्षां सोम॒ः परि॒ क्रतु᳚ना पश्यते॒ जाः ॥",
          "begin": 6.921,
          "end": 16.92
        }
      ]
    }
  ]
}