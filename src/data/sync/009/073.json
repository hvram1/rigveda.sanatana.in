{
  "mandala": 9,
  "sukta": 73,
  "verses": [
    {
      "id": "9.73.1",
      "mandala": 9,
      "sukta": 73,
      "rik": 1,
      "padas": [
        {
          "text": "स्रक्वे᳚ द्र॒प्सस्य॒ धम᳚त॒ः सम᳚स्वरन्नृ॒तस्य॒ योना॒ सम᳚रन्त॒ नाभ᳚यः ।",
          "begin": 0.0,
          "end": 10.389
        },
        {
          "text": "त्रीन्त्स मू॒र्ध्नो असु᳚रश्चक्र आ॒रभे᳚ स॒त्यस्य॒ नावः᳚ सु॒कृत᳚मपीपरन् ॥",
          "begin": 10.389,
          "end": 17.96
        }
      ]
    },
    {
      "id": "9.73.2",
      "mandala": 9,
      "sukta": 73,
      "rik": 2,
      "padas": [
        {
          "text": "स॒म्यक्स॒म्यञ्चो᳚ महि॒षा अ᳚हेषत॒ सिन्धो᳚रू॒र्मावधि᳚ वे॒ना अ᳚वीविपन् ।",
          "begin": 0.0,
          "end": 8.446
        },
        {
          "text": "मधो॒र्धारा᳚भिर्ज॒नय᳚न्तो अ॒र्कमित्प्रि॒यामिन्द्र᳚स्य त॒न्व᳚मवीवृधन् ॥",
          "begin": 8.446,
          "end": 16.32
        }
      ]
    },
    {
      "id": "9.73.3",
      "mandala": 9,
      "sukta": 73,
      "rik": 3,
      "padas": [
        {
          "text": "प॒वित्र᳚वन्त॒ः परि॒ वाच᳚मासते पि॒तैषां᳚ प्र॒त्नो अ॒भि र᳚क्षति व्र॒तम् ।",
          "begin": 0.0,
          "end": 7.79
        },
        {
          "text": "म॒हः स᳚मु॒द्रं वरु᳚णस्ति॒रो द᳚धे॒ धीरा॒ इच्छे᳚कुर्ध॒रुणे᳚ष्वा॒रभ᳚म् ॥",
          "begin": 7.79,
          "end": 14.76
        }
      ]
    },
    {
      "id": "9.73.4",
      "mandala": 9,
      "sukta": 73,
      "rik": 4,
      "padas": [
        {
          "text": "स॒हस्र᳚धा॒रे॑व॒ ते सम᳚स्वरन्दि॒वो नाके॒ मधु᳚जिह्वा अस॒श्चतः᳚ ।",
          "begin": 0.0,
          "end": 6.84
        },
        {
          "text": "अस्य॒ स्पशो॒ न नि मि᳚षन्ति॒ भूर्ण᳚यः प॒देप᳚दे पा॒शिनः᳚ सन्ति॒ सेत᳚वः ॥",
          "begin": 6.84,
          "end": 12.64
        }
      ]
    },
    {
      "id": "9.73.5",
      "mandala": 9,
      "sukta": 73,
      "rik": 5,
      "padas": [
        {
          "text": "पि॒तुर्मा॒तुरध्या ये स॒मस्व᳚रन्नृ॒चा शोच᳚न्तः सं॒दह᳚न्तो अव्र॒तान् ।",
          "begin": 0.0,
          "end": 8.156
        },
        {
          "text": "इन्द्र᳚द्विष्टा॒मप᳚ धमन्ति मा॒यया॒ त्वच॒मसि᳚क्नीं॒ भूम᳚नो दि॒वस्परि᳚ ॥",
          "begin": 8.156,
          "end": 14.36
        }
      ]
    },
    {
      "id": "9.73.6",
      "mandala": 9,
      "sukta": 73,
      "rik": 6,
      "padas": [
        {
          "text": "प्र॒त्नान्माना॒दध्या ये स॒मस्व᳚र॒ञ्छ्लोक᳚यन्त्रासो रभ॒सस्य॒ मन्त᳚वः ।",
          "begin": 0.0,
          "end": 8.385
        },
        {
          "text": "अपा᳚न॒क्षासो᳚ बधि॒रा अ᳚हासत ऋ॒तस्य॒ पन्थां॒ न त᳚रन्ति दु॒ष्कृतः᳚ ॥",
          "begin": 8.385,
          "end": 14.52
        }
      ]
    },
    {
      "id": "9.73.7",
      "mandala": 9,
      "sukta": 73,
      "rik": 7,
      "padas": [
        {
          "text": "स॒हस्र᳚धारे॒ वित᳚ते प॒वित्र॒ आ वाचं᳚ पुनन्ति क॒वयो᳚ मनी॒षिणः᳚ ।",
          "begin": 0.0,
          "end": 6.438
        },
        {
          "text": "रु॒द्रास᳚ एषामिषि॒रासो᳚ अ॒द्रुह॒ः स्पश॒ः स्वञ्च᳚ः सु॒दृशो᳚ नृ॒चक्ष᳚सः ॥",
          "begin": 6.438,
          "end": 13.96
        }
      ]
    },
    {
      "id": "9.73.8",
      "mandala": 9,
      "sukta": 73,
      "rik": 8,
      "padas": [
        {
          "text": "ऋ॒तस्य᳚ गो॒पा न दभा᳚य सु॒क्रतु॒स्त्री ष प॒वित्रा᳚ हृ॒द्य१॒᳚न्तरा द᳚धे ।",
          "begin": 0.0,
          "end": 7.574
        },
        {
          "text": "वि॒द्वान्त्स विश्वा॒ भुव᳚ना॒भि प᳚श्य॒त्यवाजु᳚ष्टान्विध्यति क॒र्ते अ᳚व्र॒तान् ॥",
          "begin": 7.574,
          "end": 15.36
        }
      ]
    },
    {
      "id": "9.73.9",
      "mandala": 9,
      "sukta": 73,
      "rik": 9,
      "padas": [
        {
          "text": "ऋ॒तस्य॒ तन्तु॒र्वित᳚तः प॒वित्र॒ आ जि॒ह्वाया॒ अग्रे॒ वरु᳚णस्य मा॒यया᳚ ।",
          "begin": 0.0,
          "end": 8.503
        },
        {
          "text": "धीरा᳚श्चि॒त्तत्स॒मिन᳚क्षन्त आश॒तात्रा᳚ क॒र्तमव᳚ पदा॒त्यप्र᳚भुः ॥",
          "begin": 8.503,
          "end": 19.72
        }
      ]
    }
  ]
}